༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD90704
ImageGroup:
Work:
LCCN:
11PD90708
9787802531352
n/a
ISBN:
Title:
ས་སྐྱའི་ཆོས་འབྱུང་གཅེས་བསྡུས་
sa skya'i chos 'byung gces bsdus
Author:
གྲགས་པ་རྒྱལ་མཚན་
grags pa rgyal mtshan
n/a
Descriptor:
Original Publication:
brse chen 'od snang;1-6
Place:
Publisher:
pe cin
krung go'i bod rig pa dpe skrun khang
2009
Date:
Volume:
MO
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 2009



|
༣ བལ་ཆེར་འདི་ཞང༣
་་་་་
༄༅། །ས་སྐྱའི་ཆོས་འབྱུང་གཅེས་བསྡུས།
(དེབ་གསུམ་པ། )
ས་སྐྱའི་དཔེ་རྙིང་བསྡུ་སྒྲིག་ཨུ་ལྷན་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།



TBRC
Catalog no.. WIRP 90.7 04
བ བ བ བ བ པ བ པ • ༠ ༠ ༠ ༠ ༠ ༠ ༠༠
Scanned at ......
Outlined by .............
༄༅། །ས་སྐྱའི་ཆོས་འབྱུང་གཅེས་བསྡུས།
(དེབ་གསུམ་པ། )།
ས་སྐྱའི་དཔེ་རྙིང་བསྡུ་སྒྲིག་ཨུ་ལྷན་ནས་
ཀྲུང་གོའི་བོད་རིག་པ་དཔེ་སྐྲུན་ཁང་། ༤ དེ་



སྔོན་འགྲོའི་གཏམ།
དེ་ཡང་སྤྱིར་འགྲོ་བ་མིའི་རིགས་ཀྱི་བློ་གྲོས་ཀྱི་རྩལ་ལས་བྱུང་བའི་ཤེས་རིག་
གི་རྣམ་གྲངས་ལ་ཟད་མཐའ་མི་མངོན་པ་ཞིག་ཡོད་མོད་ཀྱང་། འདིར་སྐབས་བབ་
ཀྱི་བརྗོད་བྱ་རང་ཅག་གངས་ཅན་པའི་མེས་པོ་གོང་མ་རྣམས་ཀྱིས་ཤུལ་བཞག །
བཅུ་ཕྲག་རིག་པའི་གནས་ལྔ་ཞེས་རླུང་ལྟར་གྲགས་པ་ལས། རིག་གནས་ཆུང་བ་
ལྔ་ནི་ཆེ་བ་ ལྔའི་ ཁོངས་ སུ་འདུ་ཞིང་། དེ་ ཡང་ འཕྲལ་ ཡུན་ གྱི་ ཕན་བདེ་སྒྲུབ་
པའི་ ཐབས་ལམ་ གཉིས་ སུ་ ངེས་ པ་ སྟེ། བཟོ་དང་ གསོ་ བ་ རིག་ པ་ གཉིས་ནི་
ཕྱི་དངོས་པོའི་འབྱུང་འཕྲོད་ཀྱི་ནུས་པ་བསྡུ་ལེན་བྱས་ཏེ་སྐབས་འཕྲལ་གྱི་བདེ་བ་
ཙམ་སྒྲུབ་པའི་ཐབས་དང༌། སྒྲ་དང་ཚད་མ་གཉིས་ནི་བརྗོད་བྱ་དང་རྗོད་བྱེད་ལ་
རྨོངས་ པའི་ལིང་ ཏོག་ བསལ་ ནས། བླང་ དོར་ གྱི་ མིག་ འབྱེད་ དེ་ འཕྲལ་ ཡུན་
གཉིས་ཀའི་བདེ་སྐྱིད་སྒྲུབ་ཐབས་དང༌། ནང་རིག་པ་ནི་འཁོར་འདས་ལམ་གསུམ་
གྱིས་བསྡུས་པའི་ཆོས་ཐམས་ཅད། ལུང་དང་ རིགས་ པས་ གཏན་ལ་ཕབས་ཏེ་
གནས་ལུགས་ལ་ངེས་ཤེས་རྙེད་པར་བྱ་བ་སྟེ། དེ་ནི་འཕྲལ་བདེ་ཙམ་མ་ཡིན་
པར་ནམ་ཞིག་གཏན་གྱི་བདེ་སྐྱིད་འཚོལ་བའི་ཐབས་ལམ་མ་ནོར་བ་ཞིག་ཡིན། །
དེ་ལྟ་བུའི་རིག་པའི་གཞུང་ལུགས་ཆེན་པོ་དེ་དག་ལ་དེང་སང་འཛམ་གླིང་ཤར་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས།
ནུབ་ཀུན་གྱིས་བོད་རིག་པ་ཞེས་མིང་ནས་འབོད་ཅིང་། སྤྱི་ཚོགས་འཕེལ་རྒྱས་ཀྱི་
ལམ་བུར་བསྐྱོད་པའི་འགྲོ་བ་མིའི་རིགས་གཙོ་བོར་གྱུར་པའི། སྐྱེ་བོ་རྣམ་དཔྱོད་
ཅན་མང་པོ་ཞིག་གིས་ནང་སེམས་ཀྱི་བདེ་སྐྱིད་སྒྲུབ་པའི་ཐབས་ལམ་མ་ནོར་བ་
ཞིག་ཏུ་ཤེས་ཏེ། ཡིད་དབང་མེད་དུ་འཕྲོགས་ནས་བཀྲེས་པ་ཟས་དང༌། སྐོམ་པ་
ཆུའི་དཔེ་ལྟར་སྦྱང་བརྩོན་བྱེད་བཞིན་པ་ནི་མཐོང་ཆོས་སུ་གྱུར་པ་ལགས། དེས་
ན་ཡུན་རིང་གི་བདེ་སྐྱིད་འཚོལ་བའི་གང་ཟག་ཞིག་ཡིན་ ཕྱིན་ཆད། སྤྱིར་
བསམ་བློའི་སློབ་གསོ་དང༌། ཉམས་མྱོང་གི་མཐོང་རྒྱ། ཁྱད་པར་དུ་བོད་ཀྱི་རིག་
གཞུང་ནས་བཤད་པའི་སེམས་བཟང་དང༌། སྤྱོད་བཟང་ལ་བསླབ་ཚུལ་འདི་དག་
བདེ་སྐྱིད་སྒྲུབ་པའི་ལམ་ཕྱོགས་ཞིག་ཏུ་རྩ་འཛིན་བྱེད་པ་ནི། གཏན་བདེ་འཚོལ་་་་
བའི་ཁ་ཕྱོགས་མ་ནོར་བ་ཞིག་ཡིན་པ་མངོན་ཐུབ་ཀྱི་ཡོད། རྒྱུ་མཚན་དེའི་ཕྱིར་ན་
རང་རེའི་མེས་པོ་གོང་མས་དཀའ་བ་བརྒྱ་དང་ངལ་བ་སྟོང་གིས་བསྒྲུབས་པའི་
རིན་བྲལ་གྱི་ཤེས་རིག་འདི་དག །དུས་རབས་ཀྱི་འགྱུར་བ་དང་བསྟུན་ཏེ་
བྱ་ཐབས་གསར་གཏོད་ཀྱིས། ཉམ་པ་སླར་གསོ། མི་ཉམ་གོང་འཕེལ་གྱི་སྒོ་
ནས། སྦྱོང་སྤྱོད་སྤེལ་གསུམ་བྱས་ཏེ་རང་གི་ཤེས་འཇོན་གྱི་ནུས་པ་མཐོ་རུ་གཏོང་
བ་ཙམ་དུ་མ་ཟད། འཛམ་གླིང་གི་སྐྱེ་འགྲོ་ཀུན་ལ་ཡ་རབས་སྤྱོད་བཟང་གི་ལེགས་
སྐྱེས་འབུལ་ཐུབ་པ་བྱ་རྒྱུ་ནི། རང་རེའི་ཕྲག་ཐོག་ཏུ་བབ་པའི་འོས་འགན་ཞིག་་་་་
ཡིན། དེ་ལྟ་བུའི་བོད་ཀྱི་རིག་གཞུང་ཆེན་མོ་དེ་ལ་བརྒྱུད་སྲོལ་ཐ་དད་པའི་སྒོ་
ནས་དབྱེ་ན། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་ཅེས་གྲགས་པ་ལས། ད་
སྔོན་འགྲོའི་གཏམ།
ལམ་འདིར་སྒྲུབ་རྒྱུད་ཤིང་རྟ་ཆེན་པོ་བརྒྱད་ཀྱི་ཡ་གྱལ་དུ་གྱུར་པ་ཆེ་བ་བཅུ་གཅིག་
ལྡན་ པའི་ ལམ་ འབྲས་ དང༌། བཤད་ རྒྱུད་ འདེགས་ པའི་ ཀ་ ཆེན་ བཅུའི་ ནང་
གསེས་དཔལ་ས་སྐྱ་པ་ཆེན་པོའི་བཤད་སྲོལ་ཏེ། མདོ་སྔགས་བཤད་སྒྲུབ་གཉིས་
ལྡན་གྱི་བཀའ་སྲོལ་བླ་ན་མེད་པ་ཞིག །ད་སྔོན་བསིལ་ལྡན་ཁ་བའི་ལྗོངས་འདིར་
གནས་པའི་སྐྱེ་འགྲོའི་བསོད་ནམས་ཀྱི་བགོ་སྐལ་དུ་གྱུར་པ་ལ། གནས་གཞིའི་
མིང་ཆོས་བརྒྱུད་ལ་ཆགས་ཏེ་དཔལ་ལྡན་ས་སྐྱ་པ་ཞེས་མཚན་ཐོགས་པ་དེ་ལ།
མཁས་གྲུབ་ཀྱི་སྐྱེས་ཆེན་གསེར་རིའི་ཕྲེང་བ་ལྟར་བར་མ་ཆད་པར་བྱོན་པ་རྣམས་
ཀྱི་གསུང་། རིམ་བཞིན་མྱུར་སྐྱོབས་ཀྱིས་ལེགས་སྒྲིག་དང་དཔེ་སྡུར་སོགས་ཀྱིས་
པར་སྐྲུན་བྱས་དང་བྱེད་བཞིན་པ་འདི་ནི། ཐོག་མར་༧ས་སྐྱ་ཁྲི་འཛིན་རིན་པོ་
ཆེ་དང༌། མཁན་རིན་པོ་ཆེ་ཡོན་ཏན་བཟང་པོ། མཁན་རིན་པོ་ཆེ་རྒྱ་མཚོ་སོགས་
ཀྱིས་ སློབ་སྟོན་ གྱི་ བདག་ རྐྱེན་ ལས་བྱུང་ བ་ ཞིག་ ཡིན་ ཞིང༌། ད་ སྔོན་ དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་རྒྱབ་སྐྱོར་འོག །ས་སྐྱ་གོང་མ་
རྣམ་ལྔའི་གསུང་འབུམ་དཔེ་བསྡུར་མ་པར་སྐྲུན་འགྲེལ་སྤེལ་ཞུས་ཏེ། རྒྱ་ཆེའི་
ཀློག་པ་པོ་རྣམས་ཀྱི་སྤྱན་ལམ་དུ་ཕུལ་བ་དང་ཆབས་ཅིག །ད་དུང་མུ་མཐུད་དེ་
ཆོས་བརྒྱུད་འདིར་གཏོགས་ཀྱི་དཔེ་རྙིང་དཔེ་དཀོན་རྣམས་གཙོ་བོར་གྱུར་པ་མྱུར་
སྐྱོབས་བྱ་ཆེད། དཔལ་ས་སྐྱའི་དཔེ་རྙིང་ཉམས་གསོ་ཁང་ཞེས་པའི་ལས་ཁང་ཞིག་
ཆེད་གཉེར་བྱས་པའི་སྤྱི་ཁྱབ་གཙོ་འཛིན་པ། ལྷག་བསམ་རྣམ་པར་དཀར་བའི་
མཁན་པོ་རྟ་མགྲིན་རྡོ་རྗེ་དང༌། དཔེ་སྒྲིག་ཞུ་ཆེན་པ། ཤེས་རིག་དང་ཉམས་མྱོང་



བསྡུ་སྒྲིག་པའི་གཏམ།
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས།
གི་ལང་ཚོ་རྫོགས་པའི་དགེན་ཐུབ་བསྟན་སྨོན་ལམ། ལས་ཀའི་འགན་འཛིན་པ།
སྐུ་ཞབས་ངག་དབང་བཟང་པོ་སོགས་ཀྱིས་གནང་བ་བརྒྱུད། རྒྱུན་པར་ལས་མི་ལྔ་
དྲུག་ཙམ་གྱིས་འབད་བརྩོན་བྱེད་བཞིན་ཡོད་པ་ལས། །
ད་ལམ་འདིར་བོད་ཀྱི་ལོ་རྒྱུས་རིག་གནས་ཞིབ་འཇུག་པ་རྣམས་ཀྱི་དགོས་
མཁོ་སྐོང་ཆེད། ལོ་རྒྱུས་ཆོས་འབྱུང་སྐོར་གཙོ་བོར་བྱས་པའི་དེབ་དྲུག་དང་། གྲྭ་ས་
ཁག་གི་སློབ་གཉེར་གསར་བུ་བ་རྣམས་ཀྱི་དགོས་མཁོ་སྐོང་ཆེད་བསྡུས་བློ་རྟགས་་
གསུམ་ཕྱོགས་གཅིག་ཏུ་བསྡུས་པ་རྣམས། ད་ལམ་པར་བསྐྲུན་ཞུས་ཏེ་རྒྱ་ཆེའི་
གཟིགས་པ་པོ་རྣམས་ཀྱི་སྤྱན་ལམ་དུ་ཕུལ་བའོ། །
འབྱུང་ཆར། རང་རེའི་མེས་པོའི་ཤུལ་བཞག་ཆོས་རིག་ཀུན་ལ་ཁ་ཞེ་གཉིས་
མཚུངས་ཀྱི་ལྷག་བསམ་དཀར་བའི་མཁྱེན་ལྡན་རྣམས་ཀྱིས། ཕན་ཚུན་གཞོག་
འདེགས་ཀྱི་སྒོ་ནས་ལས་གཞི་འདིའི་རིགས་ལ་མཐུན་སྦྱོར་གང་མང་གནང་རྒྱུའི་
རེ་སྨོན་དང་བཅས།
༈ ཆོ་རིགས་རིན་ཆེན་ལྷ་ཡི་འཕྲུལ་ལས་བྱུང་། །
བྱུང་འདི་རིན་ཆེན་མི་ལུས་མཛེས་པའི་རྒྱན། །
རྒྱན་མཆོག་རིན་ཆེན་བསྐྲུན་པས་དབེན་པའི་བརྒྱུད། །
བརྒྱུད་པ་རིན་ཆེན་ཤཱཀྱའི་གདུང་དེ་རྒྱལ། །
དེ་ཡང་དེང་དུས་གོ་ལ་ཁྱོན་དུ་སྣ་ཚོགས་པའི་ཤེས་རིག་གི་ཚ་རླབས་དང་
འགྲན་རྩོད་ཀྱི་རྣོ་ངར་བརྟས་པའི་དུས་འདིར་བཟང་ཕྱོགས་ནས་གོ་ཆོད་པའི་
དངོས་རིགས་སྣ་ཚོགས་ཐོན་པ་དང་། ངན་ཕྱོགས་ནས་རྐྱེན་ཆུང་ངུས་ཀྱང་རང་
གཞན་དམིགས་མེད་ཀྱི་གནས་སུ་འཕེན་པར་བྱེད་པའི་མཚོན་ཆ་སྣ་ཚོགས་བཟོ་
སྐྲུན་བྱེད་པའི་དུས་སྐབས་འདིར་ ཕན་ཚུན་བརྩེ་སེམས་དང་བསམ་ཞིག་གིས་
འབྱོར་ཕྱུག་ལྡན་པའི་ཞི་བདེའི་འཛམ་གླིང་ཞིག་བསྐྲུན་པར། སྐྱེ་བོ་མི་རེ་ངོ་རེའི་
ལྷག་བསམ་དང་འབད་རྩོལ་ལ་བསྟེན་དགོས། དེའང་ང་ཚོས་སྔར་འདས་ཟིན་
པའི་གནས་ཚུལ་ལ་ཕྱི་མིག་ཞིག་བལྟས་ནས་ད་ལྟ་སྐྱོན་ཡོན་ལ་བླང་དོར་བྱ་
དགོས་པས། རེ་ཞིག་ལོ་རྒྱུས་ཡིག་ཚང་དུ་འཁོད་པ། འཛམ་གླིང་སྤྱིའི་ཆགས་
འཇིགས་འཕེལ་འགྲིབ་ཀྱི་གནས་ཚུལ་དང་ཡང་སྒོས་མིའི་རིགས་ཀྱི་བྱུང་རིམ་དང་
འཕེལ་རིམ། དེའི་ནང་གི་རྒྱལ་རབས་དང༌། རིག་གནས། ཆོས་ལུགས་དར་ཚུལ་
སོགས་ལ་རྟོགས་ཞིབ་མཛད་དེ་སྣང་ཚུལ་དང་གནས་ཚུལ། དྲང་བདེན་དང་བརྫུན་
པ༑ ཡ་རབས་དང་མ་རབས། མཐུན་སྒྲིལ་དང་ངོ་ལྐོག རང་དོན་དང་ལྷག་བསམ།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
༢༠༠༨ལོའི་ཟླརཚེས༣ལ་
ཀརྨ་བདེ་ལེགས་ཀྱིས།



བརྩེ་ཆེན་འོད་སྣང། ས་སྐྱའི་ཆོས་འབྱུང་གཅེས་བསྡུས།
གཟུར་གནས་དང་ཕྱོགས་རེས། དགོས་དབང་དང་རང་འདོད། ཡར་རྒྱས་དང་
རྗེས་ལུས། ཤེས་ལྡན་དང་རྨོངས་པ། གནས་སྐབས་དང་མཐར་ཐུག་སོགས་ལ་
ཕན་བདེ་ཞེས་པ་ངོ་མ་གང་དང་གང་གིས་འོང་གི་ཡོད་མེད་ཀྱི་བླང་དོར་མ་ནོར་བ་
ཞིག་བྱེད་པར་ངེས་པར་དུ་སྤྱི་དང་བྱེ་བྲག་གི་ལོ་རྒྱུས་ལ་བལྟ་རྟོག་མཛད་ དེ་
སྙིགས་འདོར་བཅུད་ལེན་བྱ་རྒྱུ་ནི་ཤིན་ཏུ་ནས་གལ་པོ་ཆེ་ཡིན། དེས་ན་ཅུང་ཟད་
ཤེས་ཡོན་ལྡན་པ་རྣམས་ཀྱིས་ཀྱང་རང་ཁོ་ན་ཡོངས་གྲགས་བྱ་རྒྱུའི་སློབ་རྩོམ་་་་་
རྣམས་དོར་ནས་སྔར་གྱི་ལོ་རྒྱུས་ཡིག་ཚང་སོགས་ལ་འཆད་སྤེལ་རྒྱུན་བསྲིངས་་་་
མཛད་རྒྱུ་དང་དཔལ་འབྱོར་དང་གོ་ཐོབ་ཅུང་ཟད་ལྡན་པ་རྣམས་ཀྱིས་ཀྱང་རྒྱན་པོ་
འགྱེས་པ་དང་། ཕན་མེད་ཀྱི་འགྲན་རྩོད་དང་། འཆལ་རྒྱུག་བྱ་བ། ཤུལ་བཞག་
གི་རིག་དངོས་ལ་ཉོ་ཚོང་བྱེད་པ་སོགས་དོར་ནས་རང་རེའི་མ་འོངས་པའི་བློ་་་་་་
གསར་རྣམས་ཀྱིས་འཛམ་གླིང་འདིའི་ཐོག་ང་ཚོ་ཤར་ཕྱོགས་པའི་མི་རིགས་ཀྱི་
རིག་གནས་དང་སྲོལ་རྒྱུན་ཐུན་མིན་རྣམས་འཛིན་སྐྱོང་དང་འཕེལ་རྒྱས་ཀྱི་ཕྱོགས་
སུ་བསྐྱོད་ཐུབ་པའི་རྨང་གཞི་ཞིག་འཇོག་པར་འབུང་འཚལ་ཞེས་ཁོ་བོས་གསོལ་བ་
འདེབས་པ་ལགས་སོ།།
དེས་ན་རང་ལྗོངས་འདིར་ཡང་རིས་སུ་མ་ཆད་པའི་མཁས་པ་རྣམས་ཀྱིས་མཛད་
པའི་རྒྱལ་རབས་དང་། ཆོས་འབྱུང་། ལོ་རྒྱུས། འབེལ་གཏམ་གྱི་རིགས་བསམ་
གྱིས་མི་ཁྱབ་པ་ཞིག་མཆིས་པ་ཀུན་གྱི་རང་རང་སོ་སོའི་ཁྱད་ཆོས་རྩལ་འདོན་ལ་་་་
བསམས་ཏེ་བལྟས་ན་རིན་ཐང་བྲལ་བ་ཁོ་ན་ཡིན་ཀྱང་། འདིར་ངེད་ས་སྐྱའི་དཔེ་
རྙིང་བསྡུ་སྒྲིག་ཁང་འདིའི་ཤེས་དཔལ་ཟུང་གི་ནུས་པས་མ་ལྕོགས་པས་གནས་
སྐབས་གྲུབ་མཐའ་བྱེ་བྲག་པ་ཞིག་གི་མཁས་པ་རྣམས་ཀྱིས་མཛད་པའི་བསྟན་
བསྡུ་སྒྲིག་པའི་གཏམ།
བཅོས་འགའ་ཞིག་རྣམ་དཔྱོད་བཀྲ་བའི་རིག་འཛིན་པ་རྣམས་ཀྱི་སྤྱན་སྔར་ཕྱོགས་
བསྡུས་ བྱས་ཏེ་ཁྱོན་ དེབ་ དྲུག་བསྒྲིགས་པ་ལས། དེབ་ དང་ པོའི་ ནང་ རྗེ་ བཙུན་
གྲགས་པ་རྒྱལ་ མཚན་ (༡༡༤༧–༡༢༡༦)གྱིས་མཛད་པའི་རྒྱ་བོད་རྒྱལ་རབས་དང་།
རྒྱ་བོད་ཀྱི་སྡེ་པའི་གྱེས་མདོ། ཆོས་རྗེ་ས་པཎ་ (༡༡༨༢/༡༢༥༡)གྱིས་མཛད་པའི་ཆོས་
འབྱུང་ཆེན་མོ། འགྲོ་མགོན་ཆོས་འཕགས་༼༡༢༣༤ -༡༢༨༠)ཀྱིས་མཛད་པའི་བོད་ ཀྱི་
རྒྱལ་རབས། བླ་མ་དམ་པ་བསོད་ནམས་རྒྱལ་མཚན༼༡༣༡༢༡༣༩༩)གྱིསམཛད་
པའི་རྒྱལ་རབས་གསལ་བའི་མེ་ལོང་བཅས་ཚན་པ་ལྔ་དང་། དེབ་གཉིས་པའི་ནང་
བུ་སྟོན་རིན་པོ་ཆེ་རིན་ཆེན་གྲུབ་(༡༢༩༠-༡༣༦༤༽ཀྱིས་མཛད་པའི་ཆོས་འབྱུང་། དེབ་
གསུམ་པའི་ནང་སྟག་ཚང་རྫོང་པ་དཔལ་འབྱོར་རྒྱ་མཚོས་(འཁྲུངས་འདས་གསལ་པོ་མེད་
ཀྱང་རྣམ་ཐར་ཅུང་ཟད་སྟག་ཚང་ལོ་ཙཱ་བའི་རང་རྣམ་དུ་ཡོད་པས་དེར་གཟིགས་འཚལ།)མཛད་པའི་རྒྱ་
བོད་ཡིག་ཚང་ཆེན་མོ། དེབ་བཞི་པའི་ནང་མཁས་པ་ཆེན་པོ་དཀོན་མཆོག་ལྷུན་
གྲུབ་(༡༤༩༧-༡༥༥༧ངོར་ཨེ་ཝཾ་ཆོས་ལྡན་གྱི་གདན་རབས་བཅུ་པ།༽ཀྱིས་ མཛད་པའི་ཆོས་འབྱུང་
ལ་མཁན་ཆེན་སངས་རྒྱས་ཕུན་ཚོགས་༼༡༦༤༩-༡༧༠༥ངོར་མགོན་པའི་གདན་རབས་ཉེར་དྲུག་
པ།)ཀྱིས་ཁ་སྐོང་མཛད་པ་དེ་དང་། དེབ་ལྔ་པའི་ནང་རྟག་ནག་མཁན་ཆེན་ཆོས་
རྣམ་རྒྱལ་(རྟག་ནག་ཐུབ་བསྟན་རྣམ་རྒྱལ་དགོན་གྱི་གདན་རབས་བཅུ་གཉིས་པ།༽གྱིས་མཛད་པའི་
ཆོས་འབྱུང་དང་། མང་ ཐོས་ པཎྜི་ ཏ་ཀླུ་ སྒྲུབ་ རྒྱ་ མཚོས་ (༡༥༢༣- མཉན་ཡོད་བྱ་རྒོད་
གཤོངས་ཀྱི་གདན་རབས་ལྔ་པ།_ོམཛད་པའི་བསྟན་རྩིས་ཀུན་བཏུས་གཉིས། དེབ་དྲུག་
པའི་ནང་འཇམ་དབྱངས་མཁྱེན་བརྩེའི་དབང་པོས་རྫོང་གསར་ལྔ་རིག་སློབ་གླིང་གི་མཁན་
ཐོག་དང་པོ།)མཛད་པའི་གསང་སྔགས་གསར་རྙིང་གི་གདན་རབས་དང་། ལོ་རྒྱུས་
དང་རྣམ་ཐར་ཤིན་ཏུ་མང་པོ་ངོ་མཚར་ལྷའི་པད་ ཚལ། དབུས་ གཙང་ གི་ གནས་
3
A



དཀར་ཆག
•，，，，，，，，，，•• •• • •• • • • ，，，••， (1)
བརྩེ་ཆེན་འོད་སྣང། ས་སྐྱའི་ཆོས་འབྱུང་གཅེས་བསྡུས། །
ཡིག གངས་རིའི་ཁྲོད་ཀྱི་ཀློག་པ་ཉན་བཤད་པ་རྣམས་ལ་སྤྲིངས་ཡིག་ཡང་གངས་
རིའི་ཁྲོད་ཀྱི་སྤོང་བ་བསམ་གཏན་པ་རྣམས་ལ་སྤྲིངས་ཡིག །པཎ་ཆེན་ཤཱཀ་མཆོག་
༼༡༤ ༢༨ ༡༥༠༧ཐུབ་བསྟན་གསེར་མདོག་ཅན་གྱི་གདན་ས་གཉིས་པ།༽ གིས་མཛད་པའི་ཚད་མའི་
ཆོས་འབྱུང་དང་དབུ་མའི་ཆོས་འབྱུང་། དེསམཛད་པའི་རྔོག་ལོ་ཆེན་པོས་གངས་ཅན་
དུ་བསྟན་པ་ཇི་ལྟར་བསྐྱངས་པའི་ཚུལ་མདོར་ཙམ་དུ་བྱས་པ་དང༌། མཁན་ཆེན་
ངག་དབང་ཆོས་གྲགས་༼༡༥༧༢-༡༦༤༡དགུང་ལོ་སོ་དགུ་ལ་ཐུབ་བསྟན་ཡངས་པ་ཅན་གྱི་མཁན་པོ་
མཛད། སླར་དགུང་ལོ་རེ་དགུ་ལ་འདར་གྲང་མོ་ཆེའི་གདན་ས་མཛད།༽ ཀྱིས་མཛད་པའི་པོད་ཆེན་
དྲུག་གི་འབེལ་གཏམ་བཅས་སྤྱན་བསྟར་ཞུས་པ་འདིས་མཁས་དབང་སྐྱ་སེར་ཀུན་
གྱིས་སྐབས་འདིའི་འབྲེལ་ཡོད་ཡིག་ཆ་ཀུན་འབྱོར་དཀའ་བའི་ངལ་བ་སེལ་ཕྱིར་ཡིག་
རྙིང་ལོ་རྒྱུས་སྔར་བསྐྲུན་ཟིན་པ་དང་མ་ཟིན་པའི་ཕྱོགས་མཚུངས་རྣམས་ལེགས་
བསྒྲིགས་བྱས་པའི་དཔེ་ཚོགས་འདི་བླ་ལྡན་སྐྱེས་བུའི་ཕོངས་སེལ་དམ་པར་འགྱུར་
བའི་འདུན་པའང་བཅངས་བཞིན་ཡོད་ལ་ཐུགས་འདུན་ལེགས་པར་བསྐོང་བའི་
གྲོགས་སུའང་འགྱུར་ངེས་ ལགས་སོ། །འདིར་མཛད་པ་པོའི་རྣམ་ཐར་ནི་ཡོངས་
གྲགས་ཡིན་པས་ངལ་བ་མ་བྱས་ཏེ་མཁྱེན་འདོད་རྣམས་ཀྱིས་འབྲེལ་ཡོད་ཡིག་ཆ་
རྣམས་ལས་རྟོགས་པར་འཚལ་ལོ། །སྐབས་འདིའི་ལེགས་སྒྲིག་གི་བརྒྱུད་རིམ་ནང་
རྣམ་དཀར་ཁོ་ནས་རོགས་རམ་མཛད་པ་ངེད་དཔལ་བརྩེགས་བོད་ཡིག་དཔེ་རྙིང་
ཞིབ་འཇུག་ཁང་གི་རྒན་ཀརྨ་བདེ་ལེགས་ལགས་སོགས་ལས་རོགས་ལྷན་རྒྱས་ལ་
སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན་ལ། སླད་མར་ཕྱོགས་གང་སྤྱིའི་ཐད་ནས་
རོགས་རམ་ཞུས་པར་ཐུགས་རྗེ་མི་ཆུང་བར་ཞུ་ཞེས་གསོལ་བའང་འདེབས་པ་ལགས་
ཞེས་ས་སྐྱའི་དཔེ་རྙིང་བསྡུ་སྒྲིག་ཁང་ནས་ཐུབ་བསྟན་སྨོན་ལམ་གྱིས།
མཆོད་བརྗོད།….….
འཛམ་བུ་གླིང་པའི་ཡུལ་ཐམས་ཅད་དང་མིའི་རིགས་རུས་ཀྱི་རྣམ་དབྱེ།
བོད་ཀྱི་ཡུལ་ལུང་ཆགས་ཚུལ།…….
རྒྱ་གར་གྱི་རྒྱལ་རབས།....
སངས་རྒྱས་ཤཱཀྱ་མུ་ནེའི་མཛད་པ་བཅུ་གཉིས།…………
བསྟན་པའི་གཏད་རབས་དང་སྡེ་བའི་གྱེས་ཚུལ།
བཀའ་བསྡུ་བ་ རིམ་པ་གསུམ།………
བལ་ པོའི་ རྒྱལ་ རབས།……………….
རྒྱ་ནག་གི་རྒྱལ་རབས།.………………...
མི་ཉག་གི་རྒྱལ་རབས།.….
... (83)
བོད་ ཀྱི་ རྒྱལ་ རབས།.………….
བོད་དུ་ཇ་དང་དཀར་ཡོལ་བྱུང་བའི་ལོ་རྒྱུས།
(122)
རྒྱལ་པོ་ཁྲི་ལྡེ་གཙུག་བསྟན་དང་ཁྲི་སྲོང་ལྡེའུ་བཙན་གྱི་ལོ་རྒྱུས།……… …… (125)
བོད་ཀྱི་གསོ་བ་རིག་པའི་ལོ་རྒྱུས།.………………………………………………. (136)
ཁྲི་ལྡེ་སྲོང་བཙན་ནས་གླང་དར་མས་ཆོས་བསྣུབས་པའི་བར།.…………. (146)
བསྟན་པ་ཕྱི་དར་གྱི་བྱུང་ཚུལ།………………………….
(150)
བོད་ཀྱི་བློན་པོ་མཛངས་པ་མི་བདུན་གྱི་ལོ་རྒྱུས།………………………………….(163)
• • • • • • • • • • • • • • • • (70)
， ，
， ，
，
， ， ， ， ， ，
， ， ， ，
(86)
སོ། །



དཀར་ཆག
(375）
，，，，，，
，
， ， ， • • • ་
• • • • • (165)
(171)
• • ， ， ， ， ， ， ， ， ， ， (307)
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བོད་དུ་གྲི་བྱུང་ཚུལ་གྱི་ལོ་རྒྱུས།…… ……
བོད་དུ་ཇ་བྱུང་ཚུལ་གྱི་ལོ་རྒྱུས།……………….
དཀར་ཡོལ་ལེགས་ཉེས་བརྟག་པའི་བསྟན་བཅོས།
...... (174）
ཆེན་པོ་ཧོར་གྱི་རྒྱལ་རབས་ཆ་ལག་དང་བཅས་པ།………….
དཔལ་ལྡན་ས་སྐྱའི་གདུང་རབས་མདོར་བསྡུས།.………………………………. (219)
ཆོས་རྗེའི་བུ་ཆེན་ཤར་ནུབ་གུང་གསུམ་ལ་སོགས་བྱོན་ཚུལ་བཞུགས།… (253)
ས་སྐྱའི་དཔོན་ཆེན་དང་ནང་བློན་རིམ་བྱུང་གི་ལོ་རྒྱུས།.…………………………. (256)
དབུས་གཙང་ཁྲི་སྐོར་གྱི་གཙོ་བོ་ཞ་ལུ་པའི་དཔོན་རབས་
བྱོན་ ཚུལ་ བདོག་ གོ……………………………………………………………. (262)
ལྷ་དབང་སྤྲུལ་པ་རྒྱལ་རྩེ་ཆོས་རྒྱལ་གྱི་བརྒྱུད་དཔལ་ལྡན་ཤར་ཁ་བའི་
བྱོན་ ཚུལ་ བཞུགས།.……..……………. .….…….(268)
མ་སངས་སྤྲུལ་པ་སྟག་སྣ་རྫོང་པའི་ལོ་རྒྱུས།……………………… ...... （291)
གནོད་སྦྱིན་སྤྲུལ་པ་རྣམ་རྒྱལ་གླིང་པའི་ལོ་རྒྱུས།………………
• (305)
རྒྱ་བོད་དུ་གསང་སྔགས་བླ་མེད་ཀྱི་ཆོས་ལུགས་དར་ཚུལ།
(309)
བོད་དུ་བསྟན་པ་ཕྱི་དར་ལ་མཁས་གྲུབ་དང་དགོན་སྡེ་བྱུང་ཚུལ། (330)
འདུལ་བ་སྨད་འདུལ་གྱི་བཤད་རྒྱུན་བྱུང་ཚུལ།………………. (341)
བོད་དུ་བཀའ་གདམས་པའི་བརྒྱུད་པ་བྱུང་ཚུལ།…………. (343)
རྔོག་ཁུ་དབོན་གྱིས་ཐོག་དྲངས་བཤད་གྲྭ་དར་ཚུལ།
(350)
བོད་དུ་དུས་འཁོར་གྱི་རྒྱུད་འགྲེལ་དར་ཚུལ།……………….
(358)
པཎ་ཆེན་ཤཱཀྱ་ཤྲཱིའི་མཁན་བརྒྱུད་བྱུང་ཚུལ།…………………….
བླ་ཆེན་མཁན་བརྒྱུད་དང་སྤྱི་ཚོ་མཁན་བརྒྱུད་པཎ་ཆེན་
མཁན་བརྒྱུད་རྣམས་བཞུགས།....
དྭགས་པོ་བཀའ་བརྒྱུད་ཀྱི་བྱུང་ཚུལ།………….
(378)
ཞི་བྱེད་ཀྱི་བརྒྱུད་པ་བྱུང་ཚུལ། ......…
(390)
ཕག་གྲུ་བཀའ་བརྒྱུད་བྱུང་ཚུལ།: .
(391)
ཕག་གྲུ་ཁྲི་སྐོར་གྱི་དཔོན་རབས་བྱུང་ཚུལ།
(397)
ལྷ་པའི་ཆོས་བརྒྱུད་བྱུང་ཚུལ།…………………….
(403)
ཤངས་པ་བཀའ་བརྒྱུད་བྱུང་ཚུལ།.……….…….…….…….…….……. (405)
འཇིག་རྟེན་རྣམ་གཞག་མདོ་ནས་བཏུས་པ་འགའ།………………………………….(422)
ཆོས་རྒྱལ་འཕགས་པའི་ཤེས་བྱ་རབ་གསལ་ནས་སྣོད་བཅུད་ཆགས་
ཚུལ་མདོར་བསྡུས།……….…….
.......(429)
ཡིག་ཚང་མཁས་པ་དགའ་བྱེད་ཆེན་མོའི་མཛད་བྱང༌ །.………………………….(444)
，，，，，，，
， ， ， ， ， ， ， ，，，， (350)
， ， ，，，， ， ， ， ， ，，， (358)
.: （369)



༄༅། །རྒྱ་བོད་ཀྱི་ཡིག་ཚང་མཁས་པ་དགའ་བྱེད་ཆེན་མོ་
འཛམ་གླིང་གསལ་བའི་མེ་ལོང་ཞེས་བྱ་བ་
བཞུགས་སོ། །
༄༅། །ཨོཾ་བདེ་ལེགས་སུ་གྱུར་ཅིག དཀར་ཕྱོགས་ལྷ་དང་སྐྱེས་མཆོག་
དམ་པ་འགའ་ཞིག་གི །དཀར་བའི་ཐུགས་ཀྱིས་བསྐུལ་ཕྱིར་འཛམ་གླིང་རྒྱལ་
རབས་དང༌། །དཀའ་བརྒྱུད་བླ་མའི་རྣམ་ཐར་མཆོག་གསུམ་བྱོན་ཚུལ་སོགས། །
དཀར་ཆག་མཐོང་བ་དོན་གསལ་འདི་དབང་ཀུན་ལ་སྤེལ། །ཐོག་མར་རྒྱ་བོད་ཀྱི་
ཡིག་ཚང་མཁས་པ་དགའ་བྱེད་ཆེན་མོའི་མཆོད་བརྗོད་དང་། གླེང་གཞི་བསྟན་པ།
འཛམ་བུ་གླིང་གི་རྒྱལ་རབས་སྤྱི་བྱིངས་ཀྱི་སྟོང་ཐུན། འཛམ་བུ་གླིང་པའི་ཡུལ་
ཁམས་དང༌། མིའི་རིགས་བརྒྱུད་ཀྱི་རྣམ་དབྱེ། རྒྱལ་རབས་ཀུན་གྱི་ནང་ནས་
མཆོག་ཏུ་གྱུར་པ་རྒྱ་གར་གྱི་རྒྱལ་རབས། བདག་ནི་མཁས་པར་གྱུར་པ་མི་ཤེས་ཀྱང་། །འདི་
ནི་མཐོང་བ་དོན་ལྡན་ལྟ་བུར་འདུག །རྨོངས་པ་སེལ་བའི་གློག་དང་ཆར་འགྲོ་ནི། །གང་ལ་མོས་པའི་མི་དེ་
མཁས་པར་འགྱུར། །བསྟན་པའི་རྣམ་དབྱེ་བྱེད་ན་འདི་ལ་ལྟོས། །དེའི་ནང་ ནས་ བསྐལ་ པ་ ཆགས་
ཚུལ་ཟུར་ཙམ་དང་། སྔར་འདས་ཀྱི་སངས་རྒྱས་རྣམས་བྱོན་ཚུལ་དང༌། ཐུབ་པས་
བསྐལ་པ་གྲངས་མེད་གསུམ་དུ་ཚོགས་བསགས་ཏེ་ལམ་ལྔ་ས་བཅུ་བགྲོད་ནས་
མཛད་པ་བཅུ་གཉིས་བསྟན་པ། བསྟན་པའི་གཏད་རབས། བཀའ་བརྒྱུད་རིམ་
པ་ལས་སྡེ་པ་བཅོ་བརྒྱད་དུ་གྱེས་ཚུལ། འབུམ་ཊིཀ་ལས་ཟུར་ཙམ་བསྟན་པའི་ལོ་
རྩིས། ཆོས་རྒྱལ་མྱ་ངན་མེད་མན་གྱི་རྒྱལ་རབས་བྱོན་ཚུལ། བྱམས་མགོན་གྱི་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བསྟན་པ་ལོ་གྲངས་འདི་ཙམ་ནས་འཆར་བའི་ངེས་ཚིག་རྣམས་ཡོད། འཕགས་
ཡུལ་དང་། བལ་པོའི་ཆགས་ལུགས་དང་རྒྱལ་རབས། རྒྱ་ནག་གི་རྒྱལ་རབས།
དཔའ་བོ་མི་ཉག་གི་རྒྱལ་རབས། ཆོས་རྒྱལ་བོད་ཀྱི་རྒྱལ་རབས། འདིའི་ནང་ན་
ཇོ་ཤཱཀ་ཞལ་གཉིས་དང་། ཝ་ཏི་མཆེད་གསུམ་གྱི་བྱོན་ཚུལ། བོད་དུ་བསྟན་པ་སྔ་
དར་དང་། ཕྱི་དར་གྱི་རྣམ་དབྱེ། རྩིས་དཀར་ནག་དང་། སྨན་དཔྱད། ཇ་ཤིང་། །
དཀར་ཡོལ། ལན་ཚྭ། རལ་གྲི་རྣམས་དར་ལུགས། བློན་ཆེན་པོ་རྩལ་པོ་ཆེ་མི་
བདུན་བྱོན་ཚུལ་རྣམས་ཡོད། ༈ ཆེན་པོ་ཧོར་གྱི་རྒྱལ་རབས་ན། བོད་དུད། ཧོར་
དུད། ཁྲི་སྐོར། འཇའ་མོ་བསྩལ་ཚུལ། ཆོལ་ཁ་གསུམ་གྱི་ས་མཚམས། རྒྱལ་པོའི་
མངའ་ཞབས། ཞིང་གི་རྣམ་གྲངས་དང་། ཁྲིམས་རའི་རྣམ་དབྱེ། བ་ཡན་ཆིང་
དང་སཾ་གྷ་ཆིང་སང་གི་གཏམ་བརྒྱུད། དབུས་གཙང་གི་ཁྲི་སྐོར་རྣམས་ཀྱི་དུད་
གྲོངས། འཇའ་མོ་འཛིན་ལུགས་རྣམས་ཡོད། ༈ དཔལ་ལྡན་ས་སྐྱ་འཁོན་གྱི་
གདུང་རབས། ས་སྐྱ་པའི་བུ་ཆེན། ཤར། ནུབ། གུང་གསུམ་ཁང་གསར་ཆེན་མོ་
དང་བཅས་པའི་བྱོན་ཚུལ། དབུས་གཙང་དཔོན་ཆེན་དང་། ས་སྐྱ་ནང་ཆེན་གྱི་བྱོན་
རིམ། ཁྲི་སྐོར་མཆོག་གྱུར་ཞ་ལུ་སྐུ་ཞང་བྱོན་ཚུལ་དང་། ཉང་ཡུལ་ཆགས་ལུགས།
ལྷ་དབང་སྤྲུལ་པ་དཔལ་ལྡན་ཤར་ཁ་བའི་བྱོན་ཚུལ། མ་སངས་སྤྲུལ་པ་སྟག་སྣ་
བའི་བྱོན་ཚུལ། གནོད་སྦྱིན་སྤྲུལ་པ་རྣམ་རྒྱལ་གླིང་པའི་བྱོན་ཚུལ། རྒྱ་བོད་དུ་
བསྟན་པའི་སྙིང་པོ་ཐེག་པའི་ཡང་རྩེ་གསང་སྔགས་བླ་མེད་ཀྱི་ཆོས་དར་ལུགས། ༈
བོད་དུ་བསྟན་པ་ཕྱི་དར་ལ་མཁས་གྲུབ་གླིང་པ་རྣམས་བྱོན་ནས་སྡེ་དགོན་བཏབ་
ལུགས། ༈ སྨད་འདུལ་གྱི་བཤད་བརྒྱུད། ༈ ཇོ་བོ་རྗེའི་སློབ་བརྒྱུད། བཀའ་
གདམས་པའི་བརྒྱུད་རིམ། ༈ རྔོག་ལོ་ཁུ་དབོན་གྱིས་ཐོག་དྲངས་བཤད་གྲྭ་དར་
རྒྱ་བོད་ཡིག་ཚང་ཆེན་མོ།
ལུགས། ༈ རྒྱ་བོད་དུ་དུས་འཁོར་རྒྱུད་འགྲེལ་དར་ཚུལ། ༈ པཎ་ཆེན་ཤཱཀྱ་ཤྲཱིའི་
སློབ་བརྒྱུད། ཚོགས་པ་སྡེ་བཞིར་གྱེས་ཚུལ་དང༌། ཐ་དད་ཀྱི་མཁན་རབས། ༈
བོད་དུ་བླ་ཆེན་མཁན་བརྒྱུད། བུ་ཚོ་མཁན་བརྒྱུད། པཎ་ཆེན་མཁན་བརྒྱུད་གསུམ་
བྱོན་པའི་མཁན་རབས་མདོར་བསྡུས། ༈དྭགས་པོ་བཀའ་བརྒྱུད་བྱོན་ཚུལ། དཔལ་
ཕག་མོ་གྲུ་པའི་བླ་རབས་དང་ཆོས་བརྒྱུད་བྱོན་ཚུལ། དཔལ་ཕག་མོ་གྲུ་པའི་དབོན་
རབས་བྱོན་ཚུལ། ལྷ་པའི་ཆོས་ལུགས་དང་བླ་རབས། ༈ ཤངས་པ་བཀའ་བརྒྱུད་
རིན་ཆེན་བདུན་མ་བྱོན་ཚུལ། འཇིག་རྟེན་རྣམ་གཞག་མདོར་བསྡུས་པ། ཆོས་
རྒྱལ་འཕགས་པས་མཛད་པའི་ཤེས་བྱ་རབ་གསལ་ནས་སྣོད་བཅུད་འཆགས་ཚུལ་
དང༌། བསྐལ་པ་ཆེ་ཆུང་གི་རྣམ་དབྱེ་མདོར་བསྡུས་པ། ཡིག་ཚང་མཁས་པ་དགའ་
བྱེད་ཆེན་མོའི་མཛད་བྱང་དང་སྨོན་ལམ་རྣམས་བཞུགས་སོ། །
སྔོན་མེད་མ་ཡིན་སྔོན་ཆད་གྲགས་པ་ཡི། །ཡིག་ཚང་མཆོག་གྱུར་ཡིག་
ཚང་སྒྲིག་ལེགས་འདིས། །རང་གཞན་དགེ་བསྐུལ་རང་གཞན་ཕན་བདེ་ཡི། །
དཔལ་འབྱོར་དཔལ་ལ་སྤྱོད་པའི་རྒྱུར་གྱུར་ཅིག །ཡིག་ཚང་མཁས་པ་དགའ་བྱེད་
ཆེན་མོའི་མཆོད་བརྗོད་རྫོགས་སོ། །
༈ ཨོཾ་སྭསྟི་སིདྡྷཾ། བླ་མ་དང་མགོན་པོ་འཇམ་པའི་དབྱངས་ལ་གུས་པས་
ཕྱག་འཚལ་ལོ། །ཆོས་ཀྱི་རྒྱལ་པོ་སྐྱབས་གསུམ་འདུས་པའི་སྐུ། །ཆོས་ཀྱི་དབང་
ཕྱུག་ཁམས་གསུམ་འདྲེན་པའི་མཆོག །ཆོས་ཀྱི་འབྱོར་པས་སྟོང་གསུམ་དབུལ་བ་
སེལ། །ཆོས་རྗེ་བླ་མ་དུས་གསུམ་མཁྱེན་ལ་འདུད། །བསྐལ་བཟང་འདི་ལ་སྲིད་པ་
གསུམ་གྱི་མགོན། །མཚན་བཟང་དཔེ་བྱད་བརྒྱད་ཅུའི་གཟི་འོད་འབར། །རིགས་
བཟང་ཟས་གཙང་སྲས་པོ་ལྷ་ཡི་ལྷ། །བློ་བཟང་ཀུན་མཁྱེན་རྒྱལ་པོའི་ཞབས་ལ་
མ.



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འདུད། །འཇམ་པའི་ཐུགས་ཀྱིས་ལོག་པའི་ལྟ་བ་འཇོམས། །དབྱངས་སྙན་གསུང་
གིས་འགྲོ་ལ་ཆོས་ཆར་འབེབས། །སྨྲ་བའི་ཕྱོགས་ལ་མི་འཇིགས་སེང་གེ་ཡི། །
སྤོབས་པ་མཆོག་སྩོལ་རྒྱལ་སྲས་སྐུ་ལ་འདུད། །བསྟན་པ་ཡུན་རིང་གནས་ཕྱིར་སྟོན་
པ་ཡི། །བསྟན་འཛིན་སྐྱེས་བུའི་མཐུན་རྐྱེན་སྒྲུབ་པ་དང༌། །བསྟན་ལ་གནོད་བྱེད་
བདུད་དཔུང་ཚར་གཅོད་པའི། །བསྟན་སྲུང་ལྷ་ཆེན་དཔལ་འབར་(གུར་མགོན།་རྒྱལ་
གྱུར་ཅིག །དེ་ལྟར་མཆོད་པར་བརྗོད་ནས་དམ་པ་རྣམས།-།དགྱེས་པའི་ཕལ་གཏམ་
མཁས་རྨོངས་འབྱེད་པའི་གཞི། །རྒྱ་གར་རྒྱ་ནག་གེ་སར་སྟག་གཟིག་དང་། །བལ་
བོད་ཧོར་སོག་མི་ཉག་རྒྱལ་རབས་དང་། ཁྱད་པར་བོད་ཡུལ་གངས་ཅན་ཁྲོད་འདི་
རུ༑ ༑བསྟན་པའི་གསལ་བྱེད་ས་པཎ་ཁུ་དབོན་སོགས། །མཁས་གྲུབ་དུ་མས་དཀའ་
བ་བརྒྱ་ཕྲག་གིས། །དགེ་འདུན་སྡེ་གཙུགས་བཤད་སྒྲུབ་བསྐྱངས་ཚུལ་དང་། །དེའི་
སྦྱིན་བདག་སྡེ་དཔོན་བྱམས་ལྡན་རྣམས། །རིམ་པར་བྱོན་ནས་བསྟན་པའི་བྱ་བ་
དང༌། །རང་གཞན་ཕན་བདེའི་དཔལ་ལ་ལེགས་བཀོད་པའི། །ཡིག་ཚང་ངོ་མཚར་
ཕྲེང་བ་མཐའ་ཡས་རྣམས། །བདག་རྨོངས་བློ་ཡི་སྲད་བུར་རྒྱུས་མ་ནུས། །འོན་
ཀྱང་བསྟན་ལ་གུས་ཤིང་མཁས་པ་ཡི། །ཆེ་སྲོལ་མཐོང་ལ་བློ་གྲོས་ཆེ་བ་དང་། །
གོང་མའི་རྣམ་ཐར་དམ་པས་གླེང་འོས་རྣམས། །བརྗེད་དུ་ཕངས་པས་སངས་རྒྱས་
འཇིག་རྟེན་འདིར། །བྱོན་པའི་ཚུལ་དང་བཀའ་ཆེམས་བཀའ་ཁོལ་དང༌། །རྒྱལ་
རབས་རྐྱང་ཁུག་བློན་པོའི་ཞལ་གདམས་དང༌། །རྦ་བཞེད་ཡར་ལུང་ཇོ་བོ་ཚལ་པ་
དང་། །བུ་སྟོན་གྱིས་མཛད་ཆོས་འབྱུང་ཆེན་མོ་སོགས། །ཡིག་ཚང་སྣ་ཚོགས་ལེགས་
བཏུས་བརྗེད་བྱང་དང་། །བློ་གསལ་མཛེས་པའི་རྒྱན་ལ་ཕན་ཕྱིར་དུ། །མདོར་
བསྡུས་དོན་གསལ་འདི་ཉིད་བདག་གིས་བྲིས། །མཁས་པའི་ཚོགས་ཀྱིས་བཟོད་
རྒྱ་བོད་ཡིག་ཚང་ཆེན་མོ།
པར་མཛད་དུ་གསོལ། །ཡིག་ཚང་མཁས་པ་དགའ་བར་བྱེད་པའི་མཆོད་བརྗོད་
དང༌། གླེང་གཞི་བསྟན་པ་དགེ་ལེགས་འཕེལ་བར་གྱུར་ཅིག འཛམ་བུ་གླིང་གི་
རྒྱལ་རབས་སྤྱི་བྱིངས་ཀྱི་སྟོང་ཐུན་ཟུར་ཙམ་གདའོ། །
༈ ཨོཾ་སྭ་སྟི། སྔོན་བསགས་བསོད་ནམས་དུ་མས་རྒྱུ་བྱས་ཤིང་། །རིགས་
རུས་ཆོ་འབྲང་ལྡན་པས་རྐྱེན་བྱས་ཏེ། །རྒྱུ་རྐྱེན་རྟེན་འབྲེལ་འཛོམས་པས་གླིང་
བཞི་ལ། །འཁོར་ལོས་སྒྱུར་རྒྱལ་རྣམས་ལའང་བསྟོད་པར་བགྱི། །སྤྱིར་དུ་ལྷ་མིའི་
རྗེར་གྱུར་རྒྱལ་རིགས་ལ། །རྒྱས་པར་དབྱེ་ན་སུམ་བརྒྱ་དྲུག་ཅུ་ཡོད། །དེ་ལས་
བསྡུས་ན་རྣམ་པ་གཉིས་བཤད་དེ། །དག་པ་སངས་རྒྱས་རྗེ་དང་མ་དག་སེམས་
ཅན་རྗེ། །སངས་རྒྱས་རྗེ་ནི་སྐུ་གསུམ་འགྲོ་དོན་མཛད། །སེམས་ཅན་རྗེ་ལ་རྣམ་པ་
ལྔར་ཕྱེ་ནས། །སྟོང་གསུམ་དབང་བྱེད་སྤྱི་ཕུད་རྒྱལ་པོ་དང༌། །ས་འཛིན་རྒྱལ་པོ་
ཕྱོགས་སྐྱོང་རྒྱལ་པོ་དང་། །རིགས་དྲུག་རྒྱལ་པོ་འཛམ་གླིང་རྒྱལ་དང་ལྔ། །དེ་ཡང་
འཛམ་གླིང་སོག་ཁའི་རྒྱལ་པོ་ལ། །བསྐོས་དང་གདུང་བརྒྱུད་གློ་བུར་རྒྱལ་པོར་
བཤད། །རྒྱལ་པོ་དེ་གསུམ་འཁོར་ལོས་བསྒྱུར་རྒྱལ་རྐྱེན། །དེ་ལ་སྤྱི་ཕུད་རྒྱལ་པོ་
ཚངས་ པ་དང༌། །ས་འཛིན་བརྒྱ་བྱིན་ཕྱོགས་སྐྱོང་རྒྱལ་ཆེན་བཞི། །རིགས་དྲུག་
རྒྱལ་པོ་གཤིན་རྗེ་ཆོས་རྒྱལ་དང་། །འཛམ་གླིང་གདུང་བརྒྱུད་རྒྱལ་པོ་མང་བཀུར་
བརྒྱུད། །འཁོར་ལོས་སྒྱུར་རྒྱལ་སྤྱི་བོ་སྐྱེས་ལ་སོགས། །གསེར་དངུལ་ཟངས་
ལྕགས་དབང་བསྐུར་རྒྱལ་པོ་ཡིན། །བོད་ཀྱི་རྒྱལ་པོ་གློ་བུར་རྒྱལ་པོར་གྲགས། །
བསྐོས་པའི་རྒྱལ་པོ་ཕྱོགས་བཞིའི་རྒྱལ་པོ་ཡིན། །རྒྱ་གར་ཆོས་ཀྱི་རྒྱལ་པོར་བསྐོས་
པ་ཡིན། །བྱིན་རླབས་བུམ་པ་གླང་ཆེན་སྣས་བཟུང་ནས། །དེའི་སུ་ལ་དབང་བསྐུར་
དེ་ལ་བསྐོས། །རྒྱ་ནག་གཙུག་ལག་རྒྱལ་པོར་བསྐོས་པ་ནི། །རྒྱ་ཡི་ཁང་པ་ཤིན་ཏུ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཐོ་བ་ལ། །ཤེལ་གྱི་སྐས་བཙུགས་སུ་ཐར་དེ་ལ་བསྐོས། །གེ་སར་དམག་གི་རྒྱལ་
པོར་བསྐོས་པ་ནི། །དཔའ་ཆེན་བཞི་ཡིས་མདའ་བཞི་ཕྱོགས་བཞིར་འཕངས། །
མདའ་༼བཞི་དུས་གཅིག་སུས་ཟིན་དེ་ལ་བསྐོས། །སྟག་གཟིག་ནོར་གྱི་རྒྱལ་པོར་
བསྐོས་པ་ནི། །རིན་ཆེན་གླིང་ནས་ནོར་བུ་སུས་ལོན་པའི། །ནོར་གྱི་བདག་པོ་དེ་
ལ་བསྐོས་པ་ཡིན། །བསྒོས་པའི་རྒྱལ་པོ་བཞི་ཡི་སྟོན་པ་ནི། །རྒྱ་གར་རྒྱལ་པོ་སྔོན་
སྦྱངས་ལས་འཕྲོ་ཅན། །སངས་རྒྱས་ཆོས་ཀྱི་སྣོད་དུ་རུང་བས་ན། །རྒྱལ་བ་ཤཱཀྱ་
ཐུབ་པས་སྟོན་པ་མཛད། །རྒྱ་ནག་གཙུག་ལག་དཔྱད་ཀྱིས་འདུལ་གཟིགས་ནས།།
མཁྱེན་རབ་བདག་པོ་འཕགས་པ་འཇམ་དཔལ་གྱིས། །གབ་རྩེ་སུམ་བརྒྱ་དྲུག་ཅུ་
སྟོན་པར་མཛད། །གེ་སར་དམག་གིས་འདུལ་བར་གཟིགས་ནས་ནི། །ལྷ་མོ་པཉྩ་
ཀ་ཡི་བུ་ལྔ་བརྒྱ། །དེ་འདྲ་དམག་ཏུ་སྤྲུལ་ནས་སྟོན་པར་མཛད། །སྟག་གཟིག་ནོར་
གྱི་འདུལ་བར་གཟིགས་ནས་ནི། །འཕགས་པ་ནོར་འཛིན་སྐུར་སྤྲུལ་སྟོན་པར་
མཛད། །རྒྱ་གར་ཆོས་རྒྱལ་མ་རིག་མུན་པ་སེལ། །རྒྱ་ནག་རྒྱལ་པོས་ལེགས་ཉེས་
མེ་ལོང་བསྟན། །གེ་སར་རྒྱལ་པོས་དམག་གི་དགྲ་དཔུང་འདུལ། །སྟག་གཟིག་
རྒྱལ་པོས་དབུལ་བའི་སྡུག་བསྔལ་སེལ། །ཅེས་བཤད་པ་རྣམས་རྒྱལ་རབས་སྤྱི་
སྒོས་ཀྱི་སྟོང་ཐུང་ཟུར་ཙམ་བསྟན་པའོ། །འཛམ་བུ་གླིང་པའི་ཡུལ་ཐམས་ཅད་དང་།
མིའི་རིགས་རུས་ཀྱི་རྣམ་དབྱེ་དག་གོ །
༈ ཨོཾ་སྭ་སྟི། སྲིད་པའི་གཏེར་ཁ་བང་མཛོད་འཛོམས་པའི་མཐུས། །མི་སྲིད་
བྱ་བ་གང་ཡང་མེད་པའི་ཕྱིར། ཁམས་གསུམ་གླིང་བཞི་ཁྱད་པར་རྒྱ་བོད་ན། །ཡུལ་
གྲངས་མི་རིགས་རྣམ་འགྱུར་འདི་ལྟར་སྣང་། །དེའང་ལྷོ་འཛམ་བུ་གླིང་པ་ལ། ཡུལ་
གྲངས་ཆེ་ཆུང་དང་མཐའ་དབུས་ཀྱི་ངོས་འཛིན། མི་རིགས་དང་སྐད་རིགས་ཀྱི་
རྒྱ་བོད་ཡིག་ཚང་ཆེན་མོ།
རྣམ་དབྱེ་མང་དུ་བཤད་ཅིང་། ཁྱད་པར་དམ་པའི་ཆོས་ཀྱི་འབྱུང་ཁུངས་ཡིན་པས།
ཡུལ་གྱི་དབུས། རྒྱ་གར་རྡོ་ རྗེ་གདན་ལ་ངོས་འཛིན་པ་མང་ལ། མདོ་རྒྱུད་ནས་
ཀྱང་བཤད་པ་ནི། ཆོས་དར་ས་ཡིན་པ་ལ་དགོངས་པའོ། །འཛམ་བུ་གླིང་གི་ས་
ཚད་དང་ཡུལ་ཁམས་ཀྱིས་དབྱེ་ནས་བཀོད་པ་ལུགས་གཅིག་ལ། འཛམ་བུ་གླིང་
སོག་ཁ་འདི། དབྱིབས་ཤིང་རྟ་ལྟ་བུ། སོག་པའི་ཡུ་བ་ལྕགས་རི་ངོས་ལ་བསྟན་པ་
ལ༑ དཔག་ཚད་ཕྱེད་དང་བཞི། གཞན་ཕྱོགས་གསུམ་པོ་ལ་དཔག་ཚད་སྟོང་ཕྲག་
གཉིས་གཉིས་སོ། །དེ་ལ་ཤར་གྱི་གླིང་གཡོག་རྔ་ཡབ་ན་ལྗོན་པ་རྟ་མགོ་ཅན་གྱི་
རྒྱལ་ཁམས་ཡོད་ཅིང་། ནུབ་ཀྱི་རྔ་ཡབ་གཞན་ན་ཡཀྵ་སྲིན་པོའི་རྒྱལ་ཁམས་ཡོད།
གླིང་གཡོག་གཉིས་པའི་དབྱིབས་གོང་དང་འདྲ་ཞིང་། རྒྱར་ནི་གླིང་ཆེ་བའི་ཕྱེད་
མའི་ཚད་དོ། །འཛམ་བུ་གླིང་འདི་ལ། ཡུལ་གྲུ་ཆེན་པོ་དགུ་ཡོད་པར་འདོད་དེ།
བཅོམ་ལྡན་རལ་གྲིས་མཛད་པའི་སྡོམ་པ་རྒྱན་གྱི་མེ་ཏོག་ལས། ཡུལ་དབུས་དང༌། མཐའ་འཁོབ་ཀྱི་ས་
མཚམས་ནི། ཤར་དུ་ལི་ཁ་ར་ཤིང་འཕེལ་དང་། ལྷོར་དུམ་བུའི་ཆུ་རླུང་དང༌། ནུབ་ཏུ་བྲམ་ཟེའི་གྲོང་ཀ་བ་དང་།
བྱང་དུ་ཤི་རའི་རི་མུན་པ་ཅན་གྱི་བཅད་པ་རྣམས་སོ། །ཤར་ན་རྒྱ་ནག་དང་ཁྲི་བརྟན། ལྷོ་ན་རྒྱ་
གར་དང་ཁ་ཆེ་གཉིས། ནུབ་ན་སྟག་སྡེ་དང་གཟིག་འཕན་གཉིས། བྱང་ན་ཁྲོམ་
དང་གེ་སར་གཉིས། དབུས་ན་བོད་ཡུལ་གངས་ཀྱི་ར་བ་དང་དགུ་ཟེར་ཏེ། འཛམ་
བུ་གླིང་གི་ས་ཚད་ཀྱི་ལྟེ་བ། བོད་གངས་ཅན་འདི་ཡིན་པར་འདོད་པ་ནི། ས་མཐོ།
རི་མང་། གངས་ཆགས་ཆུ་བོ་ཐམས་ཅད་འདི་ནས་ཕྱིའི་མཐའ་རྣམས་ལ་འབབ་
པའི་ཕྱིར་འདི་ཉིད་ལ་སའི་དབུས་ལྟེ་བ་ཡིན་པར་འདོད་དོ། །འཛམ་བུ་གླིང་ན་
སྤྱིར་རྒྱལ་ཁམས་ཆེ་ཆུང་བཅུ་གསུམ་ཡོད་པའི། མིང་ངེས་ཅན་གྱིས་འཛིན་པ་ལྔ་ནི།
རྒྱ་གར་ཆོས་ཀྱི་རྒྱལ་ཁམས། རྒྱ་ནག་རྩིས་ཀྱི་རྒྱལ་ཁམས། སྟག་གཟིག་ནོར་གྱི་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྒྱལ་ཁམས། ཁྲོམ་གེ་སར་དམག་གི་རྒྱལ་ཁམས། བོད་ཡུལ་ཁ་བ་ཅན་གྱི་རྒྱལ་
ཁམས་དང་ལྔའོ། །མི་མ་ཡིན་པས་འཛིན་པའི་རྒྱལ་ཁམས་བརྒྱད་ནི། ལྐོག་ལ་
བྲང་འབྱར་གྱི་རྒྱལ་ཁམས། ཐེ་རངས་མིག་གཅིག་པའི་རྒྱལ་ཁམས། སྒེ་ཝ་རྨེ་ཤ་
ཅན་གྱི་རྒྱལ་ཁམས། སོག་པོ་སྤྲེའུ་ལག་ཅན་གྱི་རྒྱལ་ཁམས། རྒྱ་མོ་ཁྱི་ཁྱོ་ཅན་གྱི་
རྒྱལ་ཁམས། རྣ་བོ་ཆེ་བོང་བུའི་རྒྱལ་ཁམས། ཚེ་ཚེ་ར་མགོ་ཅན་གྱི་རྒྱལ་ཁམས།
ཙུ་ཏ་རྐང་གཅིག་པའི་རྒྱལ་ཁམས་དང་བརྒྱད་དོ། །ཞིབ་པར་ཕྱེ་ན། འཛམ་བུ་གླིང་
པ་ལ། མི་རིགས་མི་འདྲ་བ་སུམ་བརྒྱ་དང་དྲུག་ཅུ། སྐད་རིགས་མི་གཅིག་པ་བདུན་
བརྒྱ་དང་ཉི་ཤུ། ལུས་ཀྱི་རྣམ་འགྱུར་མི་འདྲ་བ་བཅུ་བདུན། རུས་པ་ལྕེས་འགྱུར་
ཚད་གཅིག མིང་ཁ་ནས་ཐོན་ཚད་གཅིག་ཡོད་པར་བཤད་ནའང་། རུས་ཀྱི་ཕྱི་མོ་
བཅུ་གཉིས་ཙམ་ལ་བསྡུའོ། །དེ་ལ་རྒྱལ་རིགས་རྣམས་ཆེ་བ། རྗེ་རིགས་རྣམས་
བཙུན་པ། བྲམ་ཟེའི་རིགས་རྣམས་གཙང་བ། དམངས་རིགས་རྣམས་མང་བ་དང་
བཞི་ལ་ཕྱིའི་རིགས་བཞི་ཟེར་ཏེ། འཛམ་བུ་གླིང་པའི་མི་རིགས་ཐམས་ཅད་འདི་
ཁོག་ཏུ་འདུས་སོ། །བར་གྱི་རིགས་བཞི་ནི། རྒྱ་གར་བ་ལྷ་ལས་ཆད་པས་སཾ་སྐྲྀ་ཏ་
ལྷའི་སྐད་དུ་སྨྲ། རྒྱ་ནག་པ་ཀླུ་ལས་ཆད་པས་ནཱ་ག་ཏྲི་ཏ་ཀླུའི་སྐད་དུ་སྨྲ། ཧོར་ལྷ་
མ་ཡིན་ལས་ཆད་པས་ཨ་པུ་ཏྲི་ཏ་ལྷ་མ་ཡིན་གྱི་སྐད་དུ་སྨྲ། བོད་སྤྲེའུ་དང་བྲག་
སྲིན་མོ་ལས་ཆད་པས་ཨ་ཝ་བྷཾ་ཏྲི་ཏ་ འདྲེའི་སྐད་དུ་སྨྲ་བ་དང་བཞིའོ། །ནང་གི་
རིགས་བཞི་ནི། སྟོང་དང་། ལྡོང་དང་། སེ་དང་། རྨུ་རྣམས་ཏེ། འདི་བཞི་པོ་ལས་
བོད་མི་ཕལ་ཆེ་བ་གྱེས་པར་བཤད་པས། འདི་རྣམས་ལ་རུས་ཀྱི་ཕྱི་མོ་བཅུ་གཉིས་
ཞེས་པའོ། །ཡང་ལུགས་གཅིག་ལ། ཕྱིའི་མིའུ་རིགས་བཞི་ནི། སྤང་ཕུག་གི་འཕྱི་
བ་དང་། ཀོ་ཀྱོང་གི་སྦལ་པ་དང་། སྤྲ་དང་། སྤྲེའུ་བཞིའོ། །ནང་གི་མིའུ་རིགས་
རྒྱ་བོད་ཡིག་ཚང་ཆེན་མོ།
བཞི་ནི། གི་ཤང་རྒྱ་དང་། གྱིམ་ཞང་ཧོར། ཁ་ལེ་མོན་དང་། སྤུ་རྒྱལ་བོད་བཞིའོ། །
དེའི་ནང་ནས། རྒྱ་ལ་གྲོལ་ཆ་གཉིས་སུ་གྱེས་པ་ནི། དམུ་རུས་དང༌། ཀེ་ལའོ། །
ཧོར་ལ་ཡང་གཉིས་སུ་གྱེས་པ་ནི། སྲིན་ཚ་དང༌། ལྷ་ཚའོ། །མོན་པ་རིགས་གསུམ་
བྱུང་བ་ནི། མོན་རང་རྒྱུད་པ་དང་། རྒྱ་བོད་མཚམས་ཀྱི་མི་ཉག རྒོད་པོ་དང་གསུམ་
མོ་༑ ༑བོད་ལ་མིའུ་བརྒྱུད་དྲུག་ཏུ་གྲོལ་ཏེ། དེའང་སྔོན་དང་པོ། ཡུལ་རྨ་ཁ་ཤུ་གཡག་
ཞུར་གྱི་གོང་ཁར་སྲིད་པའི་རྒྱལ་བུ་ཐིང་གེ་ཞེས་པ་ལ་བུ་གསུམ་བྱུང་བ་རྒྱ་བོད་ཧོར་
གསུམ་དུ་གྱེས་པའི། བོད་མི་ཁྲི་དོ་ཆེན་པོ་བྱ་བ་དེ་ལ། བུ་དྲུག་བྱུང་བ་ནི། དབྲ་
འབྲུ་ལྡོང་གསུམ་ལྷ་དང་བཞི། །ནུ་བོ་དབས་བརྡ་གཉིས་དང་དྲུག །བོད་ཀྱི་མིའུ་
བརྒྱུད་དྲུག་དེས། །དམའ་ཁ་ཤུ་རས་འདེབས་སྟག་པ་དེར། །བོད་མི་གསུམ་དུ་ས་
བགོས་བྱས། །ལྡོང་གིས་པ་མ་ལེ་པང་ཐོབ། །དབྲ་ཡིས་དབྲ་མོ་རབ་བཀྲ་ཐོབ། །
འབྲུ་ཡིས་འབྲུ་མོ་ཕྲོམ་ཕྲོམ་ཐོབ། །ལྷ་ཡིས་ལྒར་མ་ལེ་པོ་ཐོབ། །དབས་བརྡས་རྒྱ་
བོད་ས་མཚམས་སུ། །མཚམས་ཀྱི་མདའ་དར་གོང་མ་བཟུང་། །དེ་ལ་ཆེ་བརྒྱུད་
གོང་ནས་མ་ཤོར་བ། །ཕོ་བོ་ལྡོང་གི་བུ་བརྒྱུད་ཡིན། །མཐུ་ཆེ་དམ་ཚིག་མ་ཉམས་
པ༑ ༑སེ་ཁྱུང་དབྲ་ཡི་བུ་བརྒྱུད་ཡིན། །དཔའ་རྒྱ་སྟག་མཆེ་སྡེར་མ་ཉམས་པ། །ཨ་
ལྕགས་འབྲུའི་བུ་བརྒྱུད་ཡིན། །ཕྱུགས་གཡང་མོའི་མཁལ་ཚིལ་མ་ཞུ་བ། །རྨུ་ཚ་ལྷ་
ཡི་བུ་བརྒྱུད་ཡིན། །ཕོ་བོ་ལྡོང་ལ་མཆེ་དྲུག་ཡོད། །སྟོད་ན་པ་ཚབ་འབྲི་ཡས་གཉིས།།
བར་ན་རོ་འཛེ་རག་ཤི་གཉིས། །སྨད་ན་མི་ཉག་གྱི་ཐན་གཉིས། །ཆེ་དྲུག་འཆན་གྱི་
བཙུན་དྲུག་དེ། །བི་རིའི་མདོ་དང་གླིང་པ་གཉིས། །རོ་མཛེ་ལ་ཕུ་པ་དང་མདའ་པ་
གཉིས། །གྱི་ཐན་ལ་རྒྱས་བསྡུས་ཆེ་ཆུང་གཉིས། །དེ་ཆེ་བཙུན་སྤེལ་མ་བཅུ་གཉིས་
ཡིན། །སེ་ཁྱུང་དབྲ་ལ་འཆད་དྲུག་ཡོད། །སྟོད་ན་ཞང་ཞུང་ཁྱུང་པོ་གཉིས། །བར་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ན་མར་པ་སྤུ་རངས་གཉིས། །སྨད་ན་རེ་ཁེ་ཉག་ལེ་གཉིས། །ཆེ་དྲུག་མཚན་གྱི་
བཙུན་དྲུག་དེ། །ཀྲི་ལ་རྨེ་ཤ་དང་རྨེ་ཚན་གཉིས། །བྲག་རུ་ལ་གུ་གུ་དང་རྡོར་ཉེ་
གཉིས། །ཉག་ལེ་ལ་ཁོ་པོ་དང་ཁོ་དབྲ་གཉིས། །དེ་ཆེ་བཙུན་སྤེལ་མ་བཅུ་གཉིས་
ཡིན། ཁྲི་ཟམ་འབྲུའི་ཆེ་དྲུག་དེ། །ཤར་ན་ཀིང་དང་རོང་པོ་གཉིས། །ལྷོ་ན་བྷེ་དང་
རི་ཐོ་གཉིས། །སྨད་ན་འབྲོམ་དང་ངོ་ཀྲོ་གཉིས། །ཆེ་དྲུག་འཆན་གྱི་བཙུན་དྲུག་དེ། །
སྤས་དང་སྤོས་དང་ཚ་ཕྲོམ་གསུམ། །བཞུགས་པ་སྟོད་ཉེ་ཉེར་གྲེ་གསུམ། །ཆེ་བཙུན་
སྤེལ་མ་བཅུ་གཉིས་ཡིན། །རྨུ་ཚ་ལྷའི་ཆེ་དྲུག་དེ། །ཐོད་རུས་ལྟག་རུས་སྟོད་ན་ཡོད།།
བྱ་ཅན་ཁྲབ་ཅན་སྟོད་ན་ཡོད། །བྱ་རྗེ་སྤེན་ཐོག་སྟོད་ན་ཡོད། །ཆེ་དྲུག་འཆན་གྱི་
གཙུག་དྲུག་དེ། །ལྷ་ལ་བྱེས་པ་ཡུལ་པ་གཉིས། །ལྟག་རུས་ཡུལ་སྟག་འབྲོག་སྟག་
གཉིས། །དབས་ལ་ཆེ་སྐོར་ཆུང་སྐོར་གཉིས། །ཆེ་བཙུན་སྤེལ་མ་བཅུ་གཉིས་ཡིན།
ཞེས་དང་། བོད་ཁ་བ་ཅན་གྱི་རྒྱལ་ཁམས་དང༌། ཕྱོགས་བཞིའི་རྒྱལ་ཁམས་ཀྱི་ས་
མཚམས་ན། སྲིད་པས་བཀོད་པའི་རྡོ་རིང་ཆེན་པོ་བཞི་ཡོད་དེ། ཤར་ཕྱོགས་རྒྱ་
ནག་པོ་དང་བོད་ཀྱི་ས་མཚམས་ན་ཤ་ཕུད་གངས་དཀར་ལྷའི་ཡུལ་དུ་འགྲོན་བུ་
དུང་གི་རྡོ་རིང་ གཙུག་པ་ཡན་ཆད། ལྷོ་ཕྱོགས་རྒྱ་དཀར་པོ་དང་བོད་ཀྱི་སོ་
མཚམས་སྙུག་མ་བུ་ཁུར་སྲིན་གྱི་ཡུལ་དུ་མཐིང་ཞུན་གཡུའི་རྡོ་རིང་གཙུག་པ་ཚུན་
ཆད། ནུབ་ཕྱོགས་སྟག་གཟིག་དང་བོད་ཀྱི་སོ་མཚམས་རྐང་མང་རྐང་གཅིག་ཀླུའི་
ཡུལ་དུ་ཤ་ཚེ་དངུལ་གྱི་རྡོ་རིང་གཙུག་པ་མན་ཆད། བྱང་ཕྱོགས་ཁྲོམ་གེ་སར་
དང་བོད་ཀྱི་སོ་མཚམས་མ་མོའི་ལུ་རྒྱུད་སྨན་གྱི་ཡུལ་དུ་ར་གན་གསེར་གྱི་རྡོ་རིང་
གཙུག་པ་ཚུན་ཆད། དེ་རྣམས་བོད་གངས་ཅན་གྱི་རྒྱལ་ཁམས་སུ་གཏོགས་པའི་ས་
ཚད་ཡིན་ཅིང་། རྡོ་རིང་གི་སྤང་ལ་གཞུ་འདོམ་བརྒྱད་ཅུ་རེ་དང་ཞེང་ཕྱོགས་རེ་
རྒྱ་བོད་ཡིག་ཚང་ཆེན་མོ།
ལ་གཞུ་འདོམ་ཉི་ཤུ་རེ། སྟེང་ན་རྒྱ་ཕིབས་དང་བཅས་པ་ཡོད་དོ་ཟེར་རོ། །བོད་ལ་
ཡུལ་གྲུ་ཆེན་པོ་གསུམ་ཡོད་པ་ནི། སྟོད་མངའ་རིས་སྐོར་གསུམ་གངས་དང་གཡའི་
ར་བ་རྫིང་དང་འདྲ་བ་ལ་ཡུལ་གྲུ་ཆེན་པོ་གཅིག སྨད་ལྷ་རི་ཆུ་དྲུག་ལ་ནགས་དང་
ནེའུ་ལྗོངས་ཞིང་དང་འདྲ་བ་ལ་ཡུལ་གྲུ་ཆེན་པོ་གཅིག བར་དུ་དབུས་གཙང་རུ་
བཞི་བྲག་དང་ཆུ་འཐབ་ས་ཡུར་བ་དང་འདྲ་བ་ལ་ཡུལ་གྲུ་ཆེན་པོ་གཅིག་སྟེ་གསུམ་
མོ༑ །དང་པོར་བོད་ཁ་བ་ཅན་གྱི་རྒྱལ་ཁམས་ཟེར་ཞིང༌། བར་སྐབས་སུ་ལྷ་སྲིན་
གྱིས་འཛིན་པའི་དུས་ན་གདོང་དམར་ཅན་གྱི་ཡུལ་ཟེར་བའང་བྱུང་། རྟིང་དུ་སྤུར་
རྒྱལ་བོད་ཀྱི་རྒྱལ་ཁམས་ཟེར་བ་འདི་བོད་རྒྱལ་གྲི་གུམ་བཙན་པོའི་སྲས་བར་པ་
བྱ་ཁྲིས་སྤུ་བོའི་བྲག་ཐོག་ཏུ་བྱོན་ནས་སྤུ་བོའི་རྗེ་མཛད། རྟིང་ལ་བོད་ཡུལ་མཐིལ་
དུ་གདན་དྲངས་ནས་སྤུ་དེ་གུང་རྒྱལ་དུ་མཚན་གསོལ་ཏེ་བོད་ཀྱི་རྒྱལ་པོར་བསྐོས།
དེའི་མངའ་ཞབས་སུ་གྱུར་ཕྱིན་ནས་སྤུར་རྒྱལ་བོད་ཀྱི་ཡུལ་ཟེར་བ་འདི་བྱུང་བར་
གདའོ། །རྒྱ་དཀར་པོའི་ཡུལ་དེ་དར་དཀར་ཡོལ་བ་འདྲ། རྒྱ་ནག་པོའི་ཡུལ་མཁྲིས་
པ་དཔྱང་ལ་བསྐྱུར་བ་འདྲ། བལ་པོའི་ཡུལ་གཞོང་པའི་དཀྱིལ་འདྲ། ཞང་ཞུང་གི་
ཡུལ་བཤང་ཁའི་སྦུབས་འདྲ། ལྷོ་བལ་ན་བའི་ཁ་སྐོར་འདྲ། ཀོང་པོའི་ཡུལ་བྲེ་འདྲ།
བོད་ཟལ་མོའི་སྒང་འདྲ། དེའི་ནང་ནས་སྟོད་མངའ་རིས་སྐོར་གསུམ་རྫིང་འདྲ།
བར་དབུས་གཙང་རུ་བཞི་ཡུར་བ་འདྲ། སྨད་མདོ་ཁམས་སྒང་གསུམ་གཤོངས་ཞིང་
དང་འདྲ་ཟེར་བ། རྒྱལ་རབས་ཁུགས་པ་ཐུགས་རྗེ་ཆེན་པོའི་ཡང་ཏིག་ལས་
གསུངས་པ་དགེ། །



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྒྱལ་རབས་ཀུན་གྱི་མཆོག་ཏུ་གྱུར་པ་རྒྱ་དཀར་པོའི་རྒྱལ་རབས་བཞུགས་སོ།།
ན་མ་སརྦ་བུདྡྷ་བོ་དྷི་སཏྭ་བྷེ། ཀུན་མཁྱེན་ཀུན་ལ་མཁས་པ་ཟས་གཙང་
སྲས། །ལྷ་ཡི་ལྷར་གྱུར་སྲིད་པ་གསུམ་གྱི་མགོན། ཁམས་གསུམ་མུན་པའི་སྨག་
རུམ་སེལ་མཛད་པའི་། །བུ་རམ་ཤིང་པའི་གདུང་འཛིན་ཞབས་ལ་འདུད། །འདྲེན་
མཆོག་དེ་ཡིས་མི་མཇེད་འཇིག་རྟེན་འདིར། །གཟིགས་པ་ལྔ་ཡིས་འགྲོ་བའི་
དོན་ལ་བྱོན། །རྒྱལ་བའི་ཞིང་མཆོག་རྒྱ་གར་རྒྱལ་རབས་འདི། །རྒྱལ་རབས་ཀུན་
གྱི་གཙོ་བོར་བྲི་བར་བྱ། །ཐོག་མར་འཛམ་གླིང་འདི་ན་མཆོག་གྱུར་པ། །ཟས་བཞི་
མིང་དྲུག་ཐ་དད་རྣམ་གསུམ་གྱི། །ཀུན་ནས་འབྱོར་པ་སྔོན་མེད་མི་ཡི་བདག །
མང་པོས་བཀུར་བའི་ཞབས་ལ་ཕྱག་འཚལ་འདུད། །འདིའང་སྔོན་རབས་དང༌།
ད་ལྟར་བྱུང་བའི་ལོ་རྒྱུས། ཁ་དོག་སྣ་ཚོགས་པ་ལས། དང་པོར། རྒྱལ་པོ་མང་པོས་
བཀུར་བའི་གདུང་རབས་འདི། འཛམ་བུ་གླིང་དུ། ཐོག་མར་བྱུང་བ་དང་མཆོག་ཏུ་
གྱུར་པའི་ཕྱིར་རོ། །དང་པོ། སྟོང་གསུམ་འཇིག་རྟེན་གྱི་ཁམས་འདི་ཆགས་པ་ན།
འཛམ་བུའི་གླིང་འདིའང་ཆུའི་རྒྱ་མཚོ་ཆེན་པོའི་སྟེང་དུ། རླུང་གིས་བསྲུབས་པའི་
སྤྲིས་མ། མར་གསར་ལྟ་བུ། ས་ཆེན་པོ་འདི་ཆགས་ཤིང༌། འོད་གསལ་གྱི་ལྷ་
འགའ་ཞིག་ཚེ་འཕོས་ནས། དེར་མི་རུ་སྐྱེས་ཏེ། རང་འོད་ཀྱིས་གསལ་ཞིང་། མཁའ་
ལ་འགྲོ་བ། དགའ་བདེའི་ཟས་ཀྱིས་འཚོ་ཞིང་། ཚེ་ལོ་དཔག་ཏུ་མེད་པ་ཐུབ་པ་བྱུང་
ངོ༌ ༑ །དེའི་ཚེ་ན། ཉི་ཟླ་དང༌། གཟའ་སྐར། དུས་ཚིགས། ཕོ་མོའི་དབྱེ་བ་ ཡང་
མེད་དོ༑ ༑དེར་མི་གཅིག་གིས་སའི་བཅུད་རོ་བཟང་པོ་དང་ལྡན་པ་རྙེད་དེ་མྱངས་
པས། རིམ་གྱིས་ཁ་ཟས་ཟ་ཞིང་། དེས་ལུས་ལྕི། རང་འོད་ཀྱང་ནུབ་ནས། སྤྱི་མཐུན་
གྱི་ལས་དང་བསོད་ནམས་ལས་གྲུབ་པའི་ཉི་ཟླ་དང་གཟའ་སྐར་དུས་ཚིགས་དང་ཉི་
རྒྱ་བོད་ཡིག་ཚང་ཆེན་མོ།
ནུབ་ལ་སོགས་པ་བྱུང་ངོ༌། །སའི་བཅུད་དེ་ནུབ་ནས། རིམ་གྱིས་དམན་ཏེ་བདུད་
རྩི་སའི་ཞག་དང་མྱུ་གུའི་ཚལ་མ་རྨོས་པའི་ལོ་ཐོག་བྱུང་བ་དེ་རྣམས་རིམ་པས་ཟོས་
པ་ལ་བརྟེན་ནས། ཕོ་མོའི་དབང་པོ་དང་། འཁྲིག་པ་སྤྱོད་པ་བྱུང༌། དེའི་ངོ་ཚ་སྐྱོབ་
པ་ལ་ཁང་པ་བྱུང་ངོ༌། །དེའི་རྟིང་ལོ་ཐོག་ལ་འགའ་རེས། བསོག་འཇོག་བྱས། མ་
བྱིན་པ་བླངས་པས་ཀུན་བགྲོས་ནས། གཟུགས་དང་སྤྱོད་པ་ཕུན་སུམ་ཚོགས་པའི་
མི་གཅིག་རྒྱལ་པོར་བསྐོས། དེ་ལ་ཞིང་པ་ཀུན་གྱིས་སྟོན་ཐོག་གི་དྲུག་ཆ་རེ་བཏབ་
པས་རྒྱལ་པོར་སའི་དྲུག་ཆ་དབང་བྱ་བ་དེ་ནས་བྱུང་ཞིང༌། མང་པོས་བཀུར་བའི་
རྒྱལ་པོ་ཞེས་གྲགས་སོ། །ལྷོ་འཛམ་བུ་གླིང་པའི་མིའི་རྒྱལ་པོ་ཐོག་མ་ཡིན་ནོ། །
རྒྱལ་རབས་མཁན་པོ་འགའ་ཞིག ཡར་འདེད་ཀྱི་ལྷ་བདུན་ཟེར་བ་ནི། མང་པོས་
བསྐུར་བའི་རྒྱལ་པོའི་ཡབ་ལྷ་ཆེན་པོ། དེའི་ཡབ་ལྷ་རྒྱལ་བ། དེའི་ཡབ་ལྷ་གཟི་
ལྡན་བཀྲ་ཤིས། དེའི་ཡབ་དབང་པོ་ལག་པ། དེའི་ཡབ་ འཁོར་བ་དུང་སྐྱོང་། དེའི་
ཡབ་དྲི་མེད་དུང་མཛེས། དེའི་ཡབ་གཤེད་ཅན་རྣམ་གཤེད་སྟེ་བདུན་ནོ། །ཟེར་བ་
འདི་ལ་ཁུངས་གསལ་རང་ཞིག་མི་འདུག་ནའང་། འདི་ནི་བསམ་གཏན་བཞི་པའི་
ལྷའི་གནས་ནས་ཆད་པ་ཡིན་ཟེར་རོ། ། ༈ མང་པོས་བཀུར་བའི་བུ་བརྒྱུད་རིམ་
པ་བཞིན། འོད་མཛེས། དགེ་བ། དགེ་མཆོག གསོ་སྦྱོང་འཕགས་༼སྤྱི་བོ་སྐྱེས་ཆད་དམ་
སྙམ་རྣམས་སྔོན་གྱི་རྒྱལ་པོ་ལྔའོ། །དེ་རྣམས་ཀྱི་རིང་ལ་མིའི་མིང་ལ་རིམ་པ་བཞིན་
སེམས་ཅན། ཚུར་ཤོག རྨེ་བ་ཅན། སྤྲིན་མགྲིན། རྨེ་ཤ་ཅན། རྟ་ལའི་རྐང་ངོ་།
གསོ་སྦྱོང་འཕགས་ཀྱི་སྤྱི་བོའི་ལྔ་བ་རྡོལ་བ་ལས་སྐྱེས་པ་རྒྱལ་པོ་ང་ལས་ནུ་ནི་གླིང་
བཞི་དང༌། རྒྱལ་ཆེན་རིགས་བཞི། སུམ་ཅུ་རྩ་གསུམ་མན་ལ་གསེར་གྱི་འཁོར་
ལོས་དབང་བསྒྱུར་རོ། །དེ་ནས་མིའི་མིང་ལ། མི་ཞེས་བྱ་བ་འདི་བྱུང་ངོ་། །ང་ལས་



གས
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནུའི་བརླ་གཡས་པ་ལས། སྐྱེས་པ་མཛེས་པ། དེའི་བརླ་གཡོན་པ་ལས་སྐྱེས་པ་
ཉེར་མཛེས། དེའི་བརླ་ལས་མཛེས་ལྡན། དེའི་བརླ་ལས་མཛེས་དགའ་རྣམས་
འཁོར་ལོས་བསྒྱུར་བའི་རྒྱལ་པོ་ལྔ་སྟེ། རིམ་པ་བཞིན་དུ། གླིང་བཞི། གསུམ།
གཉིས། གཅིག་ལ། གསེར། དངུལ། ཟངས། ལྕགས་ཀྱི་འཁོར་ལོས་དབང་བསྒྱུར་
བའོ། །དེའི་དུས་སུ་བསྐལ་པ་རྫོགས་ལྡན། སྐྱེ་རྒུའི་ཚེ་ལོ་བརྒྱད་ཁྲི་པ། བཞི་ཁྲི་པའང་
ཟེར། བྲམ་ཟེའི་རིགས་ལ་སངས་རྒྱས་འཁོར་བ་འཇིག་འཇིག་རྟེན་དུ་བྱུང་ངོ༌། །དེའི་
བསྟན་པ་དམ་པའི་ཆོས་ལོ་བརྒྱད་ཁྲིའི་བར་ལ་གནས་པར་བཤད་དོ། །མཛེས་
དགའི་བུ་བཟང་པོ་ནས་བུ་བརྒྱུད་རིམ་པ་བཞིན་རྒྱལ་རབས་སུམ་ཅུའི་མཐར།ཀུན་
ནས་འོད་ཟེར་ཞེས་བྱ་བའི་བརྒྱུད་རྒྱལ་རབས་བརྒྱ་ཐམ་པ་ཡུལ་གྲུ་འཛིན་དུ་བྱུང་།
དེ་ནས་རིམ་པར་བརྒྱུད་དེ། ཡུལ་དམག་གིས་མི་ཚུགས་པ་ལ་སོགས་ཡུལ་ཆེན་པོ་
བཅུ་དྲུག་ཏུ་སངས་རྒྱས་འཁོར་བ་འཇིག་གི་བསྟན་པའི་རིང་ལ། རྒྱལ་རབས་
དྲུག་འབུམ་ཆིག་ཁྲི་དྲུག་སྟོང་ཉིས་བརྒྱ་དང་གསུམ་བྱུང་ངོ༌། །དེ་ནས་བསྐལ་པ་
གསུམ་ལྡན། ཚེ་ལོ་སུམ་ཁྲི་པའི་དུས། བྲམ་ཟེའི་རིགས་ལ་སངས་རྒྱས་གསེར་
ཐུབ་བྱོན། དེའི་དམ་པའི་ཆོས་ལོ་ལྔ་སྟོང་གནས་པར་བཤད་དོ། །དེ་ནས་ཡང་།
ཡུལ་དམག་གིས་མི་ཚུགས་པ་ལ་སོགས་ཡུལ་ཆེན་བཞི་རུ། སངས་རྒྱས་གསེར་
ཐུབ་ཀྱི་བསྟན་པའི་རིང་ལ། རྒྱལ་རབས་ཉིས་འབུམ་དྲུག་ཁྲི་ཆིག་སྟོང་བརྒྱ་དང་
ལྔ་བཅུ་བྱུང་བའི་ཐ་མ་རྒྱལ་པོ་ཀྲི་ཀྲི་ཡིན་ཏེ། དེའི་དུས་སུ། བསྐལ་པ་གཉིས་
ལྡན། ཚེ་ལོ་ཉི་ཁྲི་པ། རྒྱལ་རིགས་ལ་སངས་རྒྱས་འོད་སྲུངས་བྱོན། དེའི་དམ་
པའི་ཆོས་ཚེ་ལོ་བརྒྱད་ཁྲིར་གནས་པར་བཤད་དོ། །ཀྲི་ཀྲིའི་བུ་བརྒྱུད་བརྒྱ་ཐམ་
པ་ཡུལ་གྲུ་འཛིན་དུ་བྱུང་བའི་ཐ་མ་རྒྱལ་པོ་རྣ་བ་ཅན་ཡིན་ནོ། །དེ་ལ་བུ་གོ་ཏ་མ་
རྒྱ་བོད་ཡིག་ཚང་ཆེན་མོ།
དང༌། བྷ་ར་དྷ་ཛ་གཉིས། ནུ་བོས་རྒྱལ་སྲིད་བཟུང་། གོ་ཏ་མས་ནགས་ལ་བསམ་
གཏན་བསྒོམས། དེའི་དུས་སུ་གཡོན་ཅན་པདྨའི་རྩ་ལག་གིས་སྨད་ཚོང་མ་འགྲོ་བ་
བཟང་མོ་བསད་པའི་ཉེས་པ། གོ་ཏ་མ་ལ་དཀྲིས་པས། བྷ་ར་དྷ་ཛས་རང་གི་ཕུ་བོ་
ཡིན་པ་དང་ཉེས་པ་མེད་པར་མ་ཤེས་པས། གོའུ་ཏ་མ་ཁྲིམས་ལས་བསྒྲལ། དེ་
འཆི་ ཁར་རང་གི་མཁན་པོ་དྲང་སྲོང་མདོག་ནག་དང་འཕྲད། བདེན་པ་བརྗོད་
པས། མཁན་པོ་གསེར་གྱི་མདོག་ཏུ་འགྱུར། དེའི་ཚིག་བཞིན་ཆགས་པ་ཡིད་ལ་
བྱས་པས་ས་བོན་ཟགས་པ་ལས། སྒོ་ངའི་ནང་ནས་ཁྱེའུ་གཉིས་བྱུང་བ་མཁན་
པོས། བུ་རམ་ཤིང་གི་ཚལ་དུ། ཉི་མ་ལ་བསྐྱངས་པས། མིང་ཉི་མའི་གཉེན་
དང༌། བུ་རམ་ཤིང་པར་བཏགས་སོ། །ཕྱིས་བྷ་ར་དྷ་ཛ་བུ་མེད་པར་ཤི གོའུ་ཏ་
མ་བཙལ་བས་མ་རྙེད་ཀྱང་སྔར་གྱི་ལོ་རྒྱུས་རྙེད་པས། ཐམས་ཅད་མྱ་ངན་དུ་གྱུར།
ཁྱེའུ་གཉིས་པོ་བླངས་ནས། རིམ་པས་རྒྱལ་སར་བསྐོས་སོ། །འདི་ལ་བུ་རམ་ཤིང་
པའི་སྟེང་ཟེར་རོ། །དེའི་བུའང་མྱ་ངན་དུ་གྱུར། དེའི་བུ་བརྒྱུད་བརྒྱ་ཐམ་པ་ཡུལ་གྲུ་
དའཛིན་དུ་བྱུང་བའི་ཐ་མ། འཕགས་སྐྱེས་པོ། དེ་ལ་བུ་གསུམ་བྱུང་བའི། མ་དེ་ཤི་
ནས། རྒྱལ་རིགས་དབང་ཆེན་གཞན་ཞིག་གི་བུ་མོ་ཁབ་ཏུ་བླངས། དེ་ལ་བུ་བྱུང་
ནས། རྒྱལ་སར་འདོན་པའི་ཆས་བྱས་པས། བུ་གཅིག་བྱུང་བ་ལ། རྒྱལ་སྲིད་
དགར་མིང་བཏགས་རྒྱལ་སར་བསྐོས། ཕུ་བོ་གསུམ་པོ་རང་རང་གི་སྲིང་མོ་དང་
བཅས་ཏེ་སྤྲུགས་ནས། ཆུ་བོ་སྐལ་ལྡན་ཤིང་རྟའི་འགྲམ་དུ། རི་དྭགས་གསོད་
ཅིང་གནས་པས་ནམ་ཞིག་ལང་ཚོ་རྒྱས་པ་དང་། དྲང་སྲོང་གི་གནང་བ་བྱིན་ནས།
མིང་སྲིང་འགྲོགས་པས། བརྒྱུད་མང་དུ་འཕེལ་ཏེ། སེར་སྐྱ་དང་། ལྷས་བསྟན་ དུ་
གྲོང་ཁྱེར་ཆེན་པོ་བྱུང་ངོ༌། །ཡབ་ཀྱི་དེའི་རྒྱུ་མཚན་ཚོར་ནས། དེ་བཞིན་ཕོད་པ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཕོད་པ་ བྱས་པས། ཤཱཀྱ་ཤཱཀྱ་ཞེས་ གྲགས་སོ། །འདི་ལ་ཤཱཀྱའི་ རིགས་ ཀྱི་
ཡ་ཚན་ཟེར་ཏེ། རིགས་ཕལ་པ་མ་འདྲེས་པའི་ཕྱིར་རོ། །ཕྱིས་རྒྱལ་སྲིད་དགའ་
ཡང་བུ་མེད་པར་ཤི ཕུ་བོ་རྣམས་རིམ་པས་རྒྱལ་སར་བསྐོས་པས། ཆེ་བརྒྱུད་ལ་
ཤཱཀྱ་ཆེན་པོའི་བརྒྱུད། འབྲིང་བརྒྱུད་ལ་ཤཱཀྱ་རི་བྲག་པའི་བརྒྱུད། ཆུང་བརྒྱུད་ལ་
ཤཱཀྱ་ལི་ཙ་བྱིའི་བརྒྱུད་ཅེས་པར་གྲགས་ཤིང་། རྒྱལ་པོ་དཀའ་ཐུབ་ཅན་གྱི་བརྒྱུད་
ལྔ་ཁྲི་ལྔ་སྟོང་སེར་སྐྱར་བྱུང་བའི་ཐ་མ། ཤིང་རྟ་བཅུ་པའོ། །དེ་རྣམས་ཀྱི་བརྒྱུད་པ་
བཅུ་གཅིག་གི་ཐ་མ། གཞུ་བརྟན་ལ། སྲས་སེང་གེ་འགྲམ་དང་། སེང་གེ་སྒྲའོ། །
ཕུ་བོའི་སྲས་ཟས་གཙང་། ཟས་དཀར། བྲེའོ་ཟས། ཚད་མེད་ཟས་སོ། །ཟས་
གཙང་གི་སྲས་རྒྱལ་བུ་དོན་གྲུབ་དང་། གཅུང་དགའ་བོ། ཟས་དཀར་ལ་རྒྱལ་བ་
དང་། བཟང་ལྡན། བྲེའོ་ཟས་ལ། མིང་ཆེན་དང་། མ་འགགས་པའོ། །ཚད་མེད་
ཟས་ལ། ཀུན་དགའ་བོ་དང་། ལྷས་སྦྱིན་ནོ། །རྒྱལ་བུ་དོན་གྲུབ་ཀྱི་སྲས། སྒྲ་
གཅན་འཛིན་བཟང་པོ་ཡིན་ཏེ། འདི་ཡན་གྱི་ཤཱཀྱ་ཆེན་པོའི་བརྒྱུད་ཆད་དམ་ཟེར་
རོ༑ ༑རྒྱལ་པོ་ཟས་གཙང་ཡན། སངས་རྒྱས་འོད་སྲུངས་ཀྱི་བསྟན་པའི་རིང་ལ།།
རྒྱལ་རབས་ལྔ་ཁྲི་ལྔ་སྟོང་ཉིས་བརྒྱ་ཉི་ཤུ་རྩ་གཅིག་བྱུང་ངོ༌། །དེའི་སྟེང་དུ། རྒྱལ་
བུ་དོན་གྲུབ་དང་། སྲས་སྒྲ་གཅན་ཡན་ནས། མང་པོས་བཀུར་བའི་རྒྱལ་པོ་མན་ལ།
ཀུན་དྲིལ་བས། རྒྱལ་རབས་དགུ་འབུམ་གསུམ་ཁྲི་ཉིས་སྟོང་བདུན་བརྒྱ་དང༌།
བཅུ་གསུམ་བྱུང་བར་བཞེད་དོ། །
བཅོམ་ལྡན་འདས་དཔལ་རྒྱལ་བ་ཤཱཀྱ་ཐུབ་པའི་མཛད་པ་བཅུ་གཉིས་
ཀྱི་ཚུལ་ནི། དང་པོ་རྒྱལ་བུ་དོན་གྲུབ། མི་མཇེད་འཇིག་རྟེན་གྱི་ཁམས་འདིར་བྱོན་
པ་སྟེ། ཉན་ཐོས་བློ་ཆུང་བ་རྣམས་ན་རེ། འདིས་སྐྱེ་བ་དཔག་ཏུ་མེད་པའི་སྔོན་རོལ་
རྒྱ་བོད་ཡིག་ཚང་ཆེན་མོ།
ནས། ཚོགས་གཉིས་བསགས་པའི་སྐྱེས་བུ་རང་རྒྱུད་པ་གཅིག རྒྱལ་པོ་ཟས་གཙང་
གི་སྲས་སུ་འཁྲུངས་པ་ཡིན་ཟེར། བྱང་སེམས་པ་རྣམས་ནི། འདི་སོ་སོ་སྐྱེ་བོའི་བུ་
ཡང་མ་ཡིན། ཡང་དག་པར་རྫོགས་པའི་སངས་རྒྱས་ཀྱང་མ་ཡིན། ས་བཅུའི་བྱང་
སེམས་ཡིན་ཟེར། སངས་རྒྱས་བསྟན་པའི་ཡང་སྙིང་། གསང་སྔགས་རྡོ་རྗེ་ཐེག་པ་
བ་རྣམས་ནི། འདི་སྔོན་བསྐལ་པ་མེ་ལོང་འབྱུང་གནས་ཞེས་བྱ་བ་ལ། ལམ་ལྔ་ས་
བཅུ་སྔོན་དུ་སོང་ནས། སངས་རྒྱས་ཚར། དེའི་སྤྲུལ་པ་ཡིན་ཟེར། གང་ལྟར་ཡང་།
དང་པོ་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་གསུམ་དུ་
ཚོགས་གཉིས་བསགས། སྒྲིབ་གཉིས་སྦྱངས་པའི་མཐར། མངོན་པར་རྫོགས་པར་
སངས་རྒྱས་པར་ཐམས་ཅད་མཐུན་པས། དེའང་ཐུགས་བསྐྱེད་ལུགས། མདོ་སྙིང་
རྗེ་པད་དཀར་ལྟར་ན། འདི་དང་པོ། བྲམ་ཟེ་རྒྱ་མཚོའི་རྡུལ་དུ་གྱུར་པའི་ཚེ། ཐུགས་
བསྐྱེད། ཞེས་པ་དང་། བསྐལ་བཟང་ལས། སྨན་པར་གྱུར་ཚེ་ཐུགས་བསྐྱེད། དྲིན་
ལན་གསབ་པ་ལས། དམྱལ་བའི་ལྕགས་སྲེགས་ཀྱི་ཐང་ལ་ཤིང་རྟ་འདྲེན་པའི་
གྱད་དུ་གྱུར་ཚེ་ཐུགས་བསྐྱེད། ཕུང་པོ་གསུམ་པའི་མདོ་ལས། ཚོང་དཔོན་གྱི་བུ་
མངོན་དགར་གྱུར་ཚེའམ། ཡང་ན་རྫ་མཁན་གྱི་བུ་ཁྱེའུ་སྣང་བྱེད་བྱ་བར་གྱུར་
ཚེ་སངས་རྒྱས་ཐུབ་པ་ཆེན་པོའི་དྲུང་དུ། འཁར་བའི་བུམ་པ་གཅིག་དང་། ཀར་ཤ་
པ་ཎི་རྡོག་པོ་ལྔ། མཆིལ་ལྷམ་ཟུང་གཅིག་རྣམས་ཕུལ་ནས། བདེ་བར་གཤེགས་
པ་ཁྱེད་སྐུ་ཅི་འདྲ་དང༌། །འཁོར་དང་སྐུ་ཚེའི་ཚད་དང་ཞིང་ཁམས་དང་། ཁྱེད་ཀྱི་
མཚན་མཆོག་བཟང་པོ་ཅི་འདྲ་བ། །དེ་འདྲ་ཁོ་ནར་བདག་སོགས་འགྱུར་བར་ཤོག།
ཅེས་པའི་སྨོན་ལམ་བཏབ་ནས། བྱང་ཆུབ་མཆོག་ཏུ་ཐུགས་བསྐྱེད་པར་བཤད།
དེ་རྟིང་བསྐལ་པ་གྲངས་མེད་གསུམ་དུ་ཚོགས་བསགས་པའི་ངོས་འཛིན་ནི། ཉན་
འ་ཤད་ད། །



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཐོས་པ་རྣམས་ཀྱི་ལུགས་ལ། མཛོད་ལས། སངས་རྒྱས་རིན་ཆེན་གཙུག་ཏོར་ཡན་
ཆད་ཀྱིས་གྲངས་མེད་དང་པོ་རྫོགས། དེ་ནས་མར་མེ་མཛད་ཡན་ཆད་ཀྱིས་གྲངས་
མེད་གཉིས་པ་རྫོགས། རྣམ་གཟིགས་ཡན་ཆད་ཀྱིས་གསུམ་པ་རྫོགས་པར་བཤད་
དོ༑ །རྣམ་གཟིགས་མར་མེ་རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང་། །
དང་པོ་ཤཱཀྱ་ཐུབ་པ་ཡིན། །ཞེས་པ་ལྟར་འདོད་དོ། །ཐེག་ཆེན་པའི་ལུགས་ལ། གོང་
ལྟར། ཁྱེའུ་སྣང་བྱེད་ཀྱིས་ཐུགས་བསྐྱེད་པ་ནས་བཟུང་སྟེ། ས་དང་པོ་ཐོབ་ཀྱི་བར་
ལ༑ བསྐལ་པ་གྲངས་མེད་དང་པོའོ། །དེའི་དུས་སུ། སོ་སོ་སྐྱེ་བོའི་ལུས་གྲངས་
མེད་པར་བླངས་ཏེ། ཚོགས་ཀྱི་ལམ་དུ་ཞུགས་ནས། དགེ་བ་སྤེལ་བ་དང༌། སྦྱོར་
ལམ་ལས་འབྲས་ལ་ངེས་ཤེས་སྐྱེས་ཏེ། དེའི་བར་ལ་སངས་རྒྱས་བདུན་ཁྲི་ལྔ་སྟོང་
ལ་བསྙེན་བཀུར་བྱས་པའི་ཐ་མ། སངས་རྒྱས་རིན་ཆེན་གཙུག་ཏོར་ཅན་ཡིན་ནོ། །
དེ་ལྟར་ས་དང་པོ་རབ་ཏུ་དགའ་བ་ཐོབ་ནས། མཐོང་ལམ་ཆོས་ཉིད་བདེན་པ་
རྟོགས་ཏེ། ས་གཉིས་པ་དྲི་མ་མེད་པ་ནས་སྒོམ་ལམ་ལ་ཞུགས། ས་གསུམ་པ་འོད་
སྣང་བྱེད་པ། བཞི་པ་འོད་རབ་ཏུ་འཕྲོ་བ། ལྔ་པ་ཤིན་ཏུ་སྦྱངས་དཀའ་བ། དྲུག་པ་
སྔོན་དུ་གྱུར་པ། བདུན་པ་རིང་དུ་སོང་བའི་ས་ཐོབ་པ་མན་ལ། གྲངས་མེད་གཉིས་
པའོ། །དེའི་བར་ལ། སངས་རྒྱས་བདུན་ཁྲི་དྲུག་སྟོང་ལ་བསྙེན་བཀུར་བྱས་པའི་
ཐ་མ། སངས་རྒྱས་མར་མེ་མཛད་ཡིན་ནོ། །དེ་རྟིང་ས་བརྒྱད་པ་མི་གཡོ་བ། དགུ་
པ་ལེགས་པའི་བློ་གྲོས། བཅུ་པ་ཆོས་ཀྱི་སྤྲིན་ཐོབ་པའི་དུས་སུ། བྱང་ཆུབ་སེམས་
དཔའ་དམ་པ་ཏོག་དཀར་པོར་གྱུར་ཅིང་། དེ་མན་གྱིས་གྲངས་མེད་གསུམ་རྫོགས་
ཏེ༑ དེའི་རིང་ལ། སངས་རྒྱས་བདུན་ཁྲི་བདུན་སྟོང་ལ་བསྙེན་བཀུར་བྱས་པའི་ཐ་
མ་སངས་རྒྱས་རྣམ་གཟིགས་ཡིན་ནོ། །དེ་ལྟར་བསྐལ་པ་གྲངས་མེད་གསུམ་དུ་
རྒྱ་བོད་ཡིག་ཚང་ཆེན་མོ། །
ཚོགས་བསགས་ནས། ས་བཅུ་ནོན་ཅིང་། ས་གཉིས་པ་ནས། བཅུ་པའི་བར་ལ།
སྒོམ་ལམ་ལ་གོམས་པ་འཕེལ་ཏེ། ས་བཅུ་གཅིག་པ་ཀུན་ཏུ་འོད་དང་། བཅུ་གཉིས་
པ་མ་ཆགས་པདྨ་ཅན། བཅུ་གསུམ་རྡོ་རྗེ་འཛིན་པའི་ས། སངས་རྒྱས་ཀྱི་གོ་འཕང་
བརྙེས་པའི་ཚུལ་འོག་ནས་བཤད་པ་ལྟར་རོ། །ཐུབ་པའི་མཛད་པ་བཅུ་གཉིས་ཀྱི་
དང་པོ་ནི། འཇིག་རྟེན་གྱི་མཛད་པ་ལྔ་ལས། ལྷུམས་སུ་ཞུགས་པ་དང་། སྐུ་
བལྟམས་པ། གཞོན་ནུའི་རོལ་རྩེད་མཛད་པ། བཙུན་མོ་ཁབ་ཏུ་བཞེས་པ། རྒྱལ་
སྲིད་བཟུང་བ་རྣམས་སོ། །འཇིག་རྟེན་ལས་འདས་པའི་མཛད་པ་ལྔ་ནི། རབ་ཏུ་
བྱུང་བ་དང་། དཀའ་བ་སྤྱད་པ་དང་། ཆོས་འཁོར་བསྐོར་བ། ཆོ་འཕྲུལ་བསྟན་ཅིང་
བདུད་བཏུལ་བ། སངས་རྒྱས་པ་རྣམས་སོ། ཁྱད་པར་ཅན་གྱི་མཛད་པ་གཉིས་ལ།
རྟག་ཏུ་རེ་བ་རྣམས་སུན་འབྱིན་པའི་ཕྱིར། མྱ་ངན་ལས་འདས་པའི་ཚུལ་བསྟན་པ་
དང༌། ཕྱི་རབས་པ་སྤྲོ་བ་བསྐྱེད་པའི་ཕྱིར། སྐུ་གདུང་རིང་བསྲེལ་ཆ་བརྒྱད་དུ་
བགོས་པས། བྱིན་རླབས་འབྱུང་བའི་མཛད་པའོ། །དེ་ལྟར་བཅུ་གཉིས་ཀྱི་དང་པོ།
དམ་པ་ཏོག་དཀར་པོར་གྱུར་ཏེ། དགའ་ལྡན་ན་བཞུགས་པའི་དུས། མི་མཇེད་
འཇིག་རྟེན་གྱི་ཁམས་ན། སྙིགས་མ་ལྔ་བདོ་བ་ནི། སེམས་ཅན་གྱི་སྙིགས་མ་དང་།
ཚེའི། ཉོན་མོངས་པའི། ལྟ་བའི། དུས་ཀྱི་སྙིགས་མ་ལ་དགོངས། གདུལ་བྱ་དུས་
ལ་བབས་པར་མཁྱེན་ཏེ། རྩོད་ལྡན་གྱི་དུས། འཛམ་བུ་གླིང་གི་མི་རྣམས་ཚེ་ལོ་
བརྒྱ་ཐུབ་པའི་སྐབས་སུ། དགའ་ལྡན་དུ་རྒྱལ་ཚབ་ལ་བྱམས་པ་དབང་བསྐུར་
ནས། འཛམ་བུ་གླིང་དུ་གཟིགས་པ་ལྔའི་སྒོ་ནས་འབྱོན་པར་ཆས་པ་ནི། གནས་
དང༌། རིགས་དང་། བརྒྱུད་དང་། ཡུམ་དང་། དུས་དང་ལྔ་ལ་གཟིགས་ནས། ང་ནི་
འཛམ་བུའི་གླིང་དུ་ཆོས་སྟོན་པ་ལ་འགྲོའོ་གསུངས་པས། ལྷ་ཐམས་ཅད་མ་དགའ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྟེ༑ ཐབས་སྣ་ཚོགས་པས་བཤོལ་བཏབ་ཀྱང་། མ་ཐེབས་པ་དང༌། ལྷའི་བུ་གཟི་
བརྗིད་དམ་པས། དེ་ལྟར་ན། གླང་པོ་ཆེའི་གཟུགས་སུ་སྤྲུལ་ནས་བྱོན་ན་དོན་ཆེའོ་
ཟེར་བ་ལྟར། གླང་པོ་ཆེ་ཐལ་དཀར་མཆེ་བ་དྲུག་ལྡན་གཅིག་ཏུ་སྤྲུལ་ནས་བྱོན།།
གྲོང་ཁྱེར་སེར་སྐྱའི་ཕོ་བྲང་ནས། ཡབ་རྒྱལ་པོ་ཟས་གཙང་དང༌། ཡུམ་ལྷ་མོ་སྒྱུ་
འཕྲུལ་མ་ཆེན་མོ་རྒྱལ་སྲིད་སྐྱོང་གིན་བཞུགས་པའི་དབྱར་ཟླ་འབྲིང་པོའི་ཚེས་
བཅོ་བརྒྱད། བཅོ་ལྔ། ཟླ་བ་ཉ་གང་བ། ཡུམ་གསོ་སྦྱོང་ལ་གནས་པའི་སྤྱི་བོ་ནས།
གླང་ཆེན་ཐིམ་པར་རྨིས་ཏེ་ལྷུམས་སུ་ཞུགས་ནས། ཡུམ་ལ་དགའ་བདེའི་ཏིང་ངེ་
འཛིན་མང་པོ་འཁྲུངས་པར་གྱུར་ཏོ། །དེའང་། ཇོ་བོ་རྗེའི་བཞེད་པས། སངས་རྒྱས་
ཤིང་ཕོ་བྱི་བའི་དབྱར་ཟླ་འབྲིང་པོའི་ཉ་ལ་ལྷུམས་སུ་ཞུགས། གླང་ལོ་དཔྱིད་ཟླ་
འབྲིང་པོའི་ཚེས་བརྒྱད་དཔྱིད་ཐ་ཆུང་ཟེར་བའང་འདུག་ལ་སྐུ་བལྟམས། ས་མོ་ཕག་དང་བྱི་
བའི་མཚམས་ལ་སངས་རྒྱས།ཤིང་ཕོ་སྤྲེའུའི་ལོ་ལ་མྱ་ངན་ལས་འདས་པར་མཛད་
ཅིང་། ཆོས་རྗེ་ས་སྐྱ་པ་ནི། སྟོན་པ་མེ་མོ་ཡོས་ལ་ལྷུམས་སུ་ཞུགས། ས་ཕོ་འབྲུག་
ལོའི་དཔྱིད་ཟླ་འབྲིང་པོའི་ཚེས་བརྒྱད་དཔྱིད་ཐ་མ་ཟེར་བའང་འདུག་ལ་སྐུ་བལྟམས། ས་
ཕོ་སྟག་ལ་སངས་རྒྱས། མེ་མོ་ཕག་གི་དཔྱིད་ཐའི་ཉའམ། སྟོན་ཐའི་ཚེས་བརྒྱད་ལ་
མྱ་ངན་ལས་འདས་པར་བཞེད་དེ། ཚེས་བརྒྱད་རྒྱལ་ཕུར་འཛོམས་པ་ལ། སྐུ་
བལྟམས་པར་མཁས་པ་མང་པོ་ཞལ་མཐུན་ནོ། །རྒྱལ་བུ་ལྷུམས་སུ་ཞུགས་པའི་
མཛད་པ་སྟེ་དང་པོའོ། །
དེ་ལྟར་ཡུམ་གྱི་ལྷུམས་སུ་ཟླ་དགུ་ངོ་བཅུ་བཞུགས་ནས། ཡབ་ཀྱི་བཀའ་
བཞིན།མེས་རྒྱལ་པོ་ལེགས་པར་རབ་གསལ་གྱིས་བཀྲ་ཤིས་ལུམྦིའི་ཚལ་དུ་གཙང་
སྦྲ་དང་བྱི་དོར་བྱས་ནས། ཡུམ་གདན་དྲངས་པའི་དུས་སྲས་ནི་ཡར་འབྱོན་པ་དྭགས་
རྒྱ་བོད་ཡིག་ཚང་ཆེན་མོ།
ཅིང་མར་མི་གཙང་བར་དགོངས་ཏེ། ཡུམ་གྱི་ཕྱག་གཡས་པ་ཤིང་ནྱ་དྲོ་ཏའི་ཡལ་
ག་ལ་འཇུས་པའི་མོད་ལ། རྩིབས་ལོ་གཡས་པ་ནས། ཡར་ངོའི་ཚེས་བརྒྱད་ཀྱི་སྔ་
དྲོར་སྐུ་བལྟམས། བརྒྱ་བྱིན་དང་ཚངས་པས་བརྟེན་ཅིང༌། ལྷ་ཀླུ་ལ་སོགས་པ་
དཀར་པོའི་ཕྱོགས་ལ་དགའ་བ་ཐམས་ཅད་ཀྱིས་སྐུ་ཁྲུས་གསོལ། མཆོད་པ་དང་
རོལ་མོ་ཕུལ། ས་གཡོས། སྒྲ་བསྒྲགས། མེ་ཏོག་གི་ཆར་ཕབ། སྐུ་ལས་འོད་ཟེར་
ཕྱོགས་བཅུར་འཕྲོས། བལྟམས་འཕྲལ་ལ་ཕྱོགས་བཞིར་གོམ་པ་བདུན་བདུན་
བོར་བའི་ཞབས་རྗེས་གང་ཡིན་ལ་པདྨ་རེ་རེ་བྱུང་ཞིང་། ཞལ་ནས་དགེ་མཚན་ཆེ་
བའི་ཚིགས་བཅད་རེ་རེ་ཡང་གསུངས་སོ། །དེའི་དུས་སུ་ཡབ་ཀྱིས། གང་ཚེ་རྐང་
གཉིས་གཙོ་བོ་ཁྱེད་བལྟམས་ཚེ། །ས་ཆེན་འདི་ན་གོམ་པ་བདུན་བཞུད་དེ། །ང་ནི་
འཇིག་རྟེན་འདི་ན་མཆོག་ཅེས་གསུངས། །དེ་ཚེ་མཁས་པ་ཁྱོད་ལ་ཕྱག་འཚལ་ལོ།།
ཞེས་པའི་བསྟོད་པ་འདི་ནི་ཐུབ་པའི་བསྟོད་པའི་ཐོག་མའོ། །རྒྱལ་བུ་འདི་དང་དུས་
མཉམ་དུ། ཡུལ་དབུས་སུ་རྒྱལ་པོ་ཚངས་བྱིན་དང༌། པད་མ་ཆེན་པོ། དམག་རྒྱལ་
རྩིབས་ཀྱི་མུ་ཁྱུད། མཐའ་ཡས་དང་བཞི་པོ་ལ་བུ་རེ་རེ་བཙས་པ་ནི། གསལ་རྒྱལ།
གཟུགས་ཅན་སྙིང་པོ། ཤར་པ། གཏུམ་པོ་རབ་སྣང་དང་བཞིའོ། །བྱང་སེམས་དེ་
ཉིད་སྐུ་བལྟམས་ནས་ཞག་བདུན་ན་ཡུམ་འདས་ཏེ། སུམ་ཅུ་རྩ་གསུམ་དུ་སྐྱེས།
སྲུ་མོ་སྐྱེ་རྒུའི་བདག་མོས་མགོ་བྱས། མ་མ་བརྒྱད་ལ་གཏད་ནས། ཞབས་ཏོག་
བྱས་པས། འཕེལ་སྐྱེད་ཤིན་ཏུ་ཆེའོ། །རྒྱལ་བུ་སྐུ་བལྟམས་པའི་མཛད་པ་སྟེ་གཉིས་
པའོ། །
དེའི་དུས་ན། རི་བོ་གྲུ་འཛིན་ན་དྲང་སྲོང་ཉོན་མོངས་མེད་ཅེས་བྱ་བ། འཇིག་
རྟེན་ཆགས་འཇིག་ལ་ལྟ་བ་མཁས་པ་ཞིག་ཡོད་པ་དེས། འོད་ཟེར་གྱི་སྣང་བ་མཐོང་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནས་སངས་རྒྱས་སྐུ་བལྟམས་པར་ཤེས་ཤིང་། གཞན་ཡང་མཚན་ལྟས་བརྟག་
མཁན་རྣམས་ན་རེ། འདིས་ནི་རྒྱལ་སྲིད་བསྐྱངས་ན་འཁོར་ལོས་བསྒྱུར་བའི་རྒྱལ་
པོར་འགྱུར་ཞིང་། རབ་ཏུ་བྱུང་ན་འཇིག་རྟེན་གསུམ་གྱི་མགོན་པོར་ངེས་པར་
འགྱུར་རོ་ཟེར་བ་སོགས་མཚན་བལྟས་ཤིན་ཏུ་བཟང་བར་སྟངས་བཅད་དོ། །
མཚན་ཡང་རྒྱལ་བུ་དོན་གྲུབ་ཏུ་གསོལ་ལོ། །ཡང་དྲང་སྲོང་ན་རེ། ད་ལྟ་རྩོད་ལྡན་
ཚེ་ལོ་བརྒྱ་པའི་དུས་འཁོར་ལོས་བསྒྱུར་བའི་རྒྱལ་པོ་མི་འབྱུང་། འདི་ནི། ད་སྟེ་ལོ་
སུམ་ཅུ་རྩ་ལྔ་ལ་མངོན་པར་རྫོགས་པར་འཚང་རྒྱ་བར་ཐེ་ཚོམ་མ་ཟ་ཞིག་བདག་ནི་
ལང་ཚོ་ཡོལ་བས་དེའི་ཆོས་མ་ཐོབ་པར་འཆིའོ། །ཟེར་ནས་མྱ་ངན་བྱེད་དོ། །དྲང་
སྲོང་དེས་ཚ་བོ་མེས་བྱིན་ལ། རྒྱལ་བུ་འདི་སངས་རྒྱས་པའི་དུས་སུ་ཁྱོད་ཀྱང་རབ་
ཏུ་བྱུང་ཞིག་ཟེར་བ་ལྟར་བྱས་པས། མེས་བྱིན་གྱིས་དགྲ་བཅོམ་པ་ཐོབ་པའི་
མཚན་ནི་འཕགས་པ་ཀ་ཏྱཱ་ན་ཞེས་པའོ། །ཤཱཀྱའི་རིགས་རྣམས་ཀྱི་མཆོད་པའི་
ལྷ་གནོད་སྦྱིན་ཤཱཀྱ་འཕེལ་གྱི་དྲུང་དུ་རྒྱལ་བུ་བྱོན་པས། ལྷས་ཚུར་ལ་ཕྱག་བྱས་
བྱུང་བས། བཅོམ་ལྡན་ལྷའི་ལྷའོ་ཞེས་པ་དང་དེའི་ལམ་ན་ཤཱཀྱའི་རིགས་གདུག་པ་
ཅན། འགྲོ་བ་ཐམས་ཅད་ལ་འཚེ་བ་ཞིག་ཡོད་པ་དེས་ཀྱང་བཏུད་པས། ཤཱཀྱ་ཐུབ་
པ་ཞེས་པར་གྲགས་སོ། །དེ་ནས་གཞོན་ནུ་དེ་ཉིད་ནས། ཡིག་དཔོན་སྲིན་བུའི་གོ་
ཆ་ལ་ཀློག་ཡིག་བསླབ་པ་དང༌། ཤཱཀྱ་སྲིད་སྒྲུབ་ལ་རྩིས་དང༌། སློབ་དཔོན་ལྷར་
བཅས་ལ་འཕོང་དང༌། བྱང་སེམས་བཟང་པོ་ལེན་ལ་གླང་པོ་ཆེའི་གཉའ་བར་
བཞོན་པ་སོགས་སྒྱུ་རྩལ་དྲུག་ཅུ་རྩ་བཞི་སོགས་རྒྱལ་པོའི་བྱ་བ་རྣམས་སློབ་པའི་
ཚུལ་བསྟན་ནའང༌། སྔོན་སྦྱངས་ཀྱི་ཤུགས་དྲག་པོས་སློབ་དཔོན་རྣམས་སྐྱེང་པར་
མཛད་དོ། །ལྷ་སྦྱིན་ལ་སོགས་རྒྱལ་ཕྲན་རྣམས་དང་། ཨངྒ་མ་ག་དྷར་སྒྱུ་རྩལ་
རྒྱ་བོད་ཡིག་ཚང་ཆེན་མོ།
འགྲན་དུས་ཞབས་ཀྱི་མཐེ་བོང་གིས་གླང་པོ་ཆེའི་རོ་དཔག་ཚད་གཅིག་གི་བར་ལ་
སྒྱུར་བས་ས་གཤོང་ངེ་སོང་བ་སེར་སྐྱའི་གྲོང་ཁྱེར་གྱི་ཕྱི་རོལ་ན་གླང་པོ་གཤོང་བྱ་
བ་ཡོད། མདའི་རྩལ་འགྲན་པས། ཤིང་ཏ་ལ་བདུན་ལྕགས་ཀྱི་ཕག་བདུན་དང་
བཅས་པ་ཕུག་ནས། མདའ་ཟུག་པའི་རྗེས་ལ་མདའ་ཆུ་ཁྲོན་པ་སྐྱེས་ཟེར་བའི་ཡན་
ལག་བརྒྱད་ལྡན་གྱི་ཆུ་ཡོད་དོ། །གཞན་ཡང་། རྐྱལ་དང་། ཤིང་སྡོང་པོ་གཅོད་པ་
ལ་སོགས་རྩལ་སྣ་གང་ལའང་སུས་ཀྱང་འགྲན་པར་མ་བཟོད་པས་ན། གྲགས་
པས་ཁྱབ་པར་གྱུར་རོ། །གཞོན་ནུ་རོལ་རྩེད་ཀྱི་མཛད་པ་སྟེ་གསུམ་པའོ།།
དེ་ནས་རྒྱལ་བུས་དགུང་ལོ་བཅུ་བདུན་བཞེས་པའི་དུས། མཚན་མཁན་
གྱི་ངག་བཞིན་རྒྱལ་ པོ་ ཟས་ གཙང་ གིས་སྲས་ རབ་ཏུ་འབྱུང་སྟབས་ མེད་ པས།
བཙུན་མོར་འོས་པ་རྣམས་ཁབ་ཏུ་ལོངས་གསུངས་ནས། ཐོག་མར་ཤཱཀྱ་ལག་ན་བེ་
ཅོན་གྱི་བུ་མོ་གྲགས་འཛིན་མ་འཁོར་ཉི་ཁྲི་དང་བཅས་པ་ཁབ་ཏུ་བླངས། ཡང་
དགུང་ལོ་ཉི་ཤུ་རྩ་གཉིས་པའི་དུས་སུ་ཤཱཀྱ་དུང་ལེགས་ཀྱི་བུ་མོ་ས་མཚོ་མ་འཁོར་
ཉི་ཁྲི་དང་བཅས་པ་ཁབ་ཏུ་བླངས། ཡང་དགུང་ལོ་ཉེར་དགུ་པའི་དུས་སུ་ཤཱཀྱ་
དྲིལ་བུ་སྒྲའི་བུ་མོ་ཤཱཀྱ་བཟའ་རི་དྭགས་སྐྱེས་མ་འཁོར་ཉི་ཁྲི་དང་བཅས་པ་ཁབ་ཏུ་
བླངས་སོ། །དེ་ལྟར་བཙུན་མོ་ཆ་གསུམ་འཁོར་དྲུག་ཁྲི་དང་བཅས་པ་ནི། ཁབ་
ཏུ་བཙུན་མོ་བཞེས་པའི་མཛད་པ་སྟེ་བཞི་པའོ།། །།
དེ་ལྟར་ལོ་ཉི་ཤུ་རྩ་དགུའི་བར་ལ་ནི་རྒྱལ་སྲིད་ཚུལ་དང་མཐུན་པར་བསྐྱངས་
ཤིང་། ཡབ་ཀྱིས་རྒྱལ་བུ་འཇིག་རྟེན་གྱི་ཆོས་ལ་ཡོངས་སུ་འཇུག་པར་དགོངས་
ཏེ་ཞིང་པའི་མཐའ་ལ་རྟོག་ཏུ་འཇུག་པས་བྲན་རྒན་རྣམས་ཅི་བདེ་བར་བཏང་ནས།
རྒྱལ་བུ་ཉིད་རང་སྔ་དྲོ་ཤིང་གི་གྲིབ་མ་ལ་བསམ་གཏན་བཞི་སྒོམ་གྱིན་བཞུགས་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པས། ཕྱིས་དྲོ་ཡང་གྲིབ་མ་དེ་ངོས་ལ་ཁར་འདུག་པ་ཡབ་ཀྱིས་གཟིགས་ནས།
གང་ཚེ་ཐུབ་ཆེན་ཞིང་པའི་གྲོང་བཞུད་ཚེ། །འཛམ་བུའི་གྲིབ་མས་བཞུགས་ས་མ་
བཏང་ཞིང་། །ལྷ་བུ་གཞོན་ནུ་དྲུག་གིས་བཏུད་གྱུར་པ། །དེ་ཚེ་མཆོད་འོས་ཁྱོད་ལ་
ཕྱག་འཚལ་ལོ། །ཞེས་པས་བསྟོད་དོ། །དེ་ནས་རྒྱལ་བུས་ཆིབས་ལྔ་ལྡན་ནམ་ཤིང་
རྟ་ལ་ཆིབས། མོས་པས་སྣ་ཁྲིད་དེ་ཉི་མ་དང་པོ་ལ་གྲོང་ཁྱེར་གྱི་ཤར་སྒོ་ལ་བྱོན།
གཉིས་པ་ལ་ལྷོ་ཕྱོགས་ལ་བྱོན། གསུམ་པ་ལ་ནུབ་ཕྱོགས་ལ་བྱོན་པས། ན་བ ་
དང༌། རྒས་པ་དང་། འཆི་བའི་སྡུག་བསྔལ་གྱིས་ཉམ་ཐག་པ་རྣམས་གཟིགས། རེ་
རེ་བཞིན་ཇི་ལྟར་ཡིན་པའི་རྒྱུ་མཚན་དྲིས་པས། མོས་པས། སེམས་ཅན་ཀུན་
ལ་འོང་བའི་རྒྱུ་མཚན་ཞུས་པས་ངེས་འབྱུང་དྲག་པོ་སྐྱེས། རང་གཞན་གྱི་དོན་
དུ་ཐར་པ་ཁོ་ན་སྒྲུབ་པའི་བསྐུལ་མ་བྱས། ཉི་མ་བཞི་པ་ལ་བྱང་ཕྱོགས་ལ་བྱོན་
པས། འོད་གསལ་གྱི་ལྷའི་རྟོག་པ་ལ་བྱང་སེམས་འདི་རྒྱུའི་སྟོབས་དང་ལྡན་པར་
འདུག་ནའང༌། རྐྱེན་གྱི་སྟོབས་ལ་རག་ལས་པས་བདག་གིས་རྐྱེན་སྒྲུབ་བོ་སྙམ་
ནས། ཉན་ཐོས་རབ་ཏུ་བྱུང་པའི་ཆ་བྱད་དུ་སྤྲུལ་ནས་འོང་བ་དང་མཇལ། མོས་པ་
ལ་དྲིས་པས་འདི་ནི་རབ་ཏུ་བྱུང་བ་བྱ་བ། ཐོག་མཐའ་བར་གསུམ་དུ་དགེ་ལེགས་
སུ་སྤྱོད་ཅིང་། སྐྱེ་རྒ་ན་འཆི་བཞི་ལས་ཐར་བར་བྱ་བའི་ཐབས་སོ་ཞུས་པས། རྒྱལ་
བུས་ཞོན་པ་ལས་བབས་ནས། ཕྱག་བྱས་རབ་དུ་བྱུང་བ་ལེགས་སོ་ལེགས་སོ། །
བདག་ཀྱང་འདི་ལྟར་རབ་ཏུ་འབྱུང་ངོ་གསུངས། ཕོ་བྲང་དུ་ལོག་རབ་ཏུ་བྱུང་ལུགས་
ཇི་ལྟར་ལེགས་བསམ་པ་ཁོ་ན་སེམས་ཀྱིན་བཞུགས་པས། ཡབ་དང་འཁོར་
འབངས་བྱིན་པོས་བློ་བྲིད་དང་གཡེངས་ཐབས་ཀྱི་རྣམ་འགྱུར་རྣམ་པ་སྣ་ཚོགས་པ་
བྱེད་ནའང་། དེ་དག་ཐམས་ཅད་འཁོར་བའི་ཉེས་དམིགས་སུ་སྤྱད་ནས། གང་
རྒྱ་བོད་ཡིག་ཚང་ཆེན་མོ།
ལའང་ཆགས་སེམས་མི་མངའོ། །དེ་ནས་མཚན་མཁན་གྱིས། ད་སྟེ་དགུང་ཞག་
བདུན་ན་རྒྱལ་བུ་རབ་ཏུ་མ་བྱུང་ན་འཁོར་ལོས་བསྒྱུར་བའི་རྒྱལ་པོར་འགྱུར་རོ་
ཟེར་བས། ཡབ་ཀྱིས་སྲས་འདི་རབ་ཏུ་མ་བྱུང་ན། ཉེ་དུ་འཁོར་འབངས་ཐམས་
ཅད་ཀྱིས་ཁོང་གི་ཞོར་ལ། གླིང་བཞི་རི་རབ་ཀྱི་རྩེ་ལ་སོགས་པ་མཐོང་བས་ཞག་
བདུན་བར་ལ་རབ་ཏུ་བྱུང་བ་བསྲུང་བར་རིགས་སོ་ཟེར་བའི་སྐད་བསྒྲགས་ཤིང་།
ཕྱོགས་བཞི་དབུས་དང་ལྔར། ཡབ། ཁུ་བོ་རྣམས། ཤཱཀྱ་མིང་ཆེན་དང་བཅས་པས་
ཐོག་དྲངས་ཀྱིས། ཕྱོགས་བགོས། ཕག་ཅན་གྱི་སྲུང་མ་ཉིན་མཚན་ཁོར་ཡུག་
གཉིད་མེད་དུ་བཞག དེ་རྣམས་ཞག་རེ་སོང་རིམ་བཞིན། ད་སྟེ། ཞག་གྲངས་འདི་
ལས་མེད་འདི་སོང་བ་དང་འཁོར་ལོས་བསྒྱུར་བའི་རྒྱལ་པོ་ཐོབ་པར་འདོད་པའི་
གཏམ་ཁོ་ན་བརྗོད་པར་བྱེད་དོ། །དེར་ཞག་དྲུག་སོང་བའི་ནུབ་མོ་རྒྱལ་བུའི་
དགོངས་པ་ལ་བདག་གིས་བཙུན་མོ་དྲུག་ཁྲི་བླངས་པ་ལ། གཅིག་དང་ཡང་མ་
འགྲོགས་ན། ཟས་གཙང་གི་སྲས་ཀྱིས་བུད་མེད་བསྟེན་མ་ནུས་པར་དབང་མེད་
ཀྱིས་རབ་ཏུ་བྱུང་བ་ཡིན་ནོ། །ཞེས་པའི་ཡ་ཁ་ཡོང་བསམ་པས་དེ་སྤངས་པའི་ཕྱིར།
དེ་ནུབ་བཙུན་མོ་དམ་པ་གྲགས་འཛིན་མ་དང་མཉམ་དུ་གཟིམས་སོ། །དེ་དུས་
བཙུན་མོ་ལ་བཀྲ་ཤིས་ཀྱི་མལ་ཁྲི་ཞིག་པ་ལ་སོགས་རྨི་ལམ་ངན་པ་བརྒྱ་རྨིས་
པས། རྒྱལ་བུ་ལ་ཞུས་པས། རྒྱལ་བུས་བཙུན་མོའི་སྤྲོ་བསྲིངས། དབུགས་ཕྱུང་ངོ༌།།
རྒྱལ་བུ་རང་གི་མནལ་ལམ་དུ། ས་ཆེན་པོ་གདན་དུ་བཏིངས། རི་རབ་སྔས་སུ་
བཅུག་པ་ལ་སོགས། མནལ་ལྟས་བཟང་པོ་ལྔ་བྱུང་བས། སངས་རྒྱས་པའི་ལྟས་
སུ་མཁྱེན་ནས། གྲགས་འཛིན་མ་ང་འགྲོ་གསུངས་པས། ལྷ་གང་དུ་བཞུད་
ཀྱང་བདག་ཁྲིད་མཛོད་ཅིག་ཟེར། ཐམས་ཅད་མཁྱེན་པས། བཙུན་མོའང་སངས་
14



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྒྱས་ཀྱི་སར་འདྲེན་པ་ལ་དགོངས་ནས། དེ་ལྟར་བྱའོ་ཞེས་ཞལ་གྱིས་བཞེས་སོ། །
དེའི་ཚེ་སྲས་སྒྲ་གཅན་འཛིན་བཙུན་མོའི་ལྷུམས་སུ་ཞུགས་པར་གྱུར་ཏོ། །དེ་ནས་
རྒྱལ་བུ་འཁོར་བའི་ཆོས་སྤངས་རབ་ཏུ་བྱུང་བར་བཞེད་ནས། ཞག་བདུན་པའི་
སྲོད་ལ། བརྒྱ་བྱིན་རྒྱལ་བུའི་དྲུང་དུ་འོངས་ནས་བསྐུལ་ཅིང་། ཡབ། ཁུ་བོ། བཙུན་
མོ༑ བློན་འབངས། བསྲུང་མའི་ཚོགས་ཐམས་ཅད་གཉིད་ཀྱིས་མྱོས་སུ་བཅུག་
གནོད་སྦྱིན་ལྔ་རྩེན་ལ་གནོད་སྦྱིན་གྱི་སྐས་རིང་ལོང་ཤོག་གསུངས། བླངས་ནས་
ཕོ་བྲང་ལ་སྐས་རིང་བཙུག་པ་ལས་བབས་ཏེ་ཞོལ་ཁང་དུ། མོས་པ་ལ། རྟ་ངང་པ་
གསེར་ལྡན་ཁྱེར་ཤོག་གསུངས་ནས། རྟ་བཟུངས་པས། ཅང་ཤེས་ཀྱི་རིག་ནས་
བྲོས་ཏེ་མ་ཟིན་པ་དང༌། རྒྱལ་བུ་རང་གི་ཕྱག་བརྐྱང་ནས། ལྔ་ལྡན་ཐ་མའི་ཁུར་
ལོང་ལ་དཀའ་ཐུབ་ཀྱི་ནགས་སུ་སྐྱོལ་ཅིག་གསུངས་པས། ཆིབས་ངང་པ་གསེར་
ལྡན། མཆི་མ་ཕྲལ་ཏེ་མདུན་དུ་བྱུང་། དེར་ཡབ་དང་མ་མཇལ་བར་ཕྱིན་ན་མི་
ཡོང་སྙམ་ནས། ཡབ་ཤར་སྒོ་བསྲུང་བའི་དྲུང་དུ་བྱོན། མནལ་སོང་འདུག་པ་ལ་
ཕྱག་འཚལ། བསྐོར་བ་བྱས། རྟ་ལ་ཆིབས་ཏེ་ང་སུ་ཡིས་འདེགས་གསུངས་པས། །
རི་ རབ་ལ་སོགས་ཆེན་ པོ་རྣམས་ ཀྱང་འདེགས་ ནུས་ པའི་ལྷའི་ བུ་ སྟོབས་ ཆེ་ བ་
བཞིས་བདག་གིས་འདེགས་ཟེར་ནས། རྟ་རྨིག་རེ་རེ་ནས་བཏེག མོས་པས་ཀྱང༌།
མྱུར་དུ་མྱུར་དུ་རྟའི་འཕོང་ལ་ཞོན་ཏེ། དཀའ་ཐུབ་ཀྱི་ནགས་ལ་གཏད་དེ་ནམ་
མཁའ་ལ་མྱུར་བར་བྱོན་ནོ། །རྒྱལ་སྲིད་ཆོས་བཞིན་བསྐྱངས་པའི་མཛད་པ་སྟེ་ལྔ་
པའོ། །
དེར་རྒྱལ་བུ་ནམ་མཁའ་ལ་བྱོན་པ་ལ་བརྒྱ་བྱིན། ཚངས་པ། འདོད་
ཁམས། གཟུགས་ཁམས་ཀྱི་ལྷ་རྣམས་དང་བཅས་པས་བར་སྣང་ལ་བསུ་བ་བྱས།
རྒྱ་བོད་ཡིག་ཚང་ཆེན་མོ།
སྤྲོ་བ་བསྐྱེད་ནས་བྱོན་པས། ནམ་ཐུན་གཅིག་ལ། དཀའ་ཐུབ་ཀྱི་ནགས་སུ་མཆོད་
རྟེན་རྣམ་དག་གི་དྲུང་དུ་རྟོལ་ལོ། །སེར་སྐྱའི་རྒྱལ་བློན་འབངས་རྣམས་ནི། མྱ་ངན་
གྱིས་གདུང་པར་གྱུར་ཏོ། །དེ་ནས་མོས་པ་ལ། རྟ་དང་རྒྱན་ཆ་ཐམས་ཅད་བསྐུར་
ནས། སེར་སྐྱར་སློག་བཏང་ངོ༌། །སྨྲེ་ངག་འདོན་ཞིང་ཕྱིན་པས་ཞག་བདུན་ལ་
སླེབས་ཙམ་བྱུང་ཞིང་། གྲོང་ཁྱེར་མཐོང་ཙམ་ནས་མོས་པས་འགྲོ་མ་ནུས་པར་རྟ་
རང་ཁ་གཏད་བཏང་བས། རྟས་སྐད་འཚེར་བ་དང༌། མི་དམངས་ཀྱི་བསམ་པ་ལ།
རྒྱལ་བུ་ཕེབས་བྱུང་སྙམ་སྟེ་ལྟར་ཕྱིན་པས། རྟ་གོང་ན་དབུ་རྒྱན་དང་ན་བཟའ་ལ་
སོགས་པ་འདུག་པས། ཐམས་ཅད་ཀྱིས་རྟ་ལ་འཇུས་ཤིང་ངུས་པ་དང༌། ལྔ་ལྡན་
དེ་ཉིད་དུ་ཤི་ནས། གྲོང་ཁྱེར་སྒྲ་གཅན་དུ་བྲམ་ཟེ་ལས་དྲུག་ལ་མཁས་པ་ཞིག་གི་
བུར་སྐྱེས་སོ། །དེར་ཡབ་རྒྱལ་པོས་དྲིལ་བསྒྲགས་པའི་དོན་གྱིས་རྒྱལ་བུ་རབ་ཏུ་
བྱུང་བའི་མཁན་སློབ་ལ་སོགས་ནི། སུས་ཀྱང་བྱེད་མ་ནུས། དོན་དང་མཐུན་པ་
ཤེས་མིའང་མེད་པས། དགུང་ལོ་སུམ་ཅུར་ཕེབས་པའི་ས་ག་ཟླ་བའི་ཚེས་བརྒྱད་
དུས་འཁོར་བ་ཤིང་མོ་ཕག་ལོར་བཞེད་དོ།།ཀྱི་ཉིན། མཆོད་རྟེན་རྣམ་དག་གི་དྲུང་དུ། རྒྱལ་
བུ་རང་གི་རལ་གྲིས་དབུ་སྐྲ་བཞར་རོ། །དབུ་སྐྲ་རྣམས་བརྒྱ་བྱིན་གྱིས་ཁྱེར་ནས།
སུམ་ཅུ་རྩ་གསུམ་ན་རིན་པོ་ཆེ་ལས་གྲུབ་པའི་དབུ་སྐྲའི་མཆོད་རྟེན་བྱ་བ་བཞེངས་
ཡོད་དོ། །དེས་ན་བཟའ་ངུར་སྨིག་མ་རྙེད་པ་ལ་གྲོང་ཁྱེར་དཔེ་མེད་ཀྱི་ཁྱིམ་བདག་
གི་བུས་རྒྱལ་བུ་དོན་གྲུབ་རབ་ཏུ་བྱུང་དུས་ཕུལ་ཅིག་ཅེས་ཤིང་གི་ལྷ་ལ་བཅོལ་
བཞག་འདུག་པ་དེ། བརྒྱ་བྱིན་གྱིས་བླངས་ནས་ཕུལ། ཀ་ཤི་ཀའི་ན་བཟའ་ཁྱེར་
ནས་སུམ་ཅུ་རྩ་གསུམ་ན་རིན་པོ་ཆེ་ལས་གྲུབ་པའི་ན་བཟའི་མཆོད་རྟེན་བྱ་བ་
བཞེངས་ཡོད་དོ། །ན་བཟའ་ངུར་སྨྲིག་གསོལ་ནས་རང་བྱུང་དུ་བསྙེན་པར་རྫོགས་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པར་གྱུར་ཏོ། །དེ་ནས། ཡབ་དང༌། མེས་རྒྱལ་པོ་ལེགས་པར་རབ་གསལ་གྱིས།
རྒྱལ་བུ་གཅིག་པུ་ནགས་ན་འདུག་ཟེར་བ་ཐོས་ནས། འཁོར་ལྔ་བརྒྱ་བཏང་བས། །
ལྔ་གོར་ནས་གཞན་རྣམས་ཕྱིར་སློག་བཏང་ངོ༌། །རབ་ཏུ་བྱུང་བའི་མཛད་པ་སྟེ་
དྲུག་པའོ། ། །
དེ་ནས་འཁོར་ལྔ་པོ་དེ་ཡང་ཁྲིད་དེ་ཆུ་བོ་ནེརཉྫནའི་འགྲམ་གནས་མཚན་
ཉིད་དང་ལྡན་པ་དེར་བྱོན་ལོ་དྲུག་གི་བར་ལ་ཏིལ་འབྲུ་གཅིག་རྒྱ་ཤུག་འབྲུ་གཅིག་
འབྲས་འབྲུ་གཅིག་ལ་བརྟེན་ནས་དཀའ་ཐུབ་མཛད་བསམ་གཏན་བཞི་བསྒོམ་པ་
ལ་ལུས་གཤེད་ལྡན་པ་དགོས་པས་ཞིང་པའི་བུ་མོ་ལེགས་སྐྱེས་མ་གཉིས་ཀྱིས་བ་
སྟོང་གི་འོ་མ་སྐོལ་བའི་ཉིང་ཁུ་ལ་ལྷའི་བུ་མོ་གཉིས་ཀྱིས་གཟི་བརྗིད་བསྐྱེད་པའི་
སྨན་བཏབ་ནས་དྲངས་པས་གསོལ་བ་དང་། སྐད་ཅིག་ལ་སྐུ་ལུས་གསེར་གྱི་
མདོག་ལྟ་བུར་གྱུར་ཏོ། །དེའི་ཚེ་འཁོར་ལྔ་པོ་ན་རེ། འོ་སྐོལ་རྣམས་ཀྱིས། ལོ་དྲུག་
གི་བར་བསོད་སྙོམས་བླང་གིན་དྲངས་དུས་མི་གསོལ་བར་བུད་མེད་ཀྱིས་དྲངས་
པ་ གསོལ་ བ་འདི་ འཆལ་ འདུག་ པས་ད་ རང་ རེ་ རྣམས་ འགྲོ་ཞབས་ ཏོག་ མི་
སྒྲུབ་ཕྱིས་འཕྲད་ནའང་ཕྱག་དང་བསུ་བ་ལ་སོགས་ཀྱང་མི་བྱེད་དོ་ཟེར་ནས་ཝཱ་རཱ་
ཎ་སཱིར་སོང་ངོ༌། །དཀའ་བ་སྤྱད་པའི་མཛད་པ་སྟེ་བདུན་པའོ། །
དེ་ནས་བྱང་སེམས་ཀྱིས་སངས་རྒྱ་བར་བཞེད་དེ་རི་བྱ་རྐང་ལ་བྱོན་པ་དང༌།
རི་དེའི་རྩེ་མོ་ནས་ཉིལ་བྱུང་བས་བདག་གི་ཚུལ་ཁྲིམས་ལ་སོགས་ཉམས་པར་གྱུར་
པ་ནི་མེད། འདི་ལྟར་སྐལ་བ་དམན་པ་ཅིས་ཉེས་སྙམ་པ་དང་། འོད་གསལ་ཀྱི་ལྷ་
ན་རེ། ཁྱེད་ལ་གང་ཡང་ཉམས་པའི་སྐྱོན་གྱིས་མ་གོས་ཀྱིས། དུས་གསུམ་གྱི་སངས་
རྒྱས་ཐམས་ཅད་ཀྱི་སངས་རྒྱ་ས་རྡོ་རྗེ་གདན་གྱི་སྤོ་ཡིན་པས། དེར་གཤེགས་ཟེར་
རྒྱ་བོད་ཡིག་ཚང་ཆེན་མོ།
ནས་བྱོན་པའི་ལམ་དུ། ཚོང་དཔོན་ག་གོན་དང་བཟང་པོས་གླང་བུ་གྲགས་པ་དང༌།
བཀྲ་ཤིས་བྱ་བ་ལ་ཁལ་བཀལ་ནས་ཚོང་ལ་འགྲོ་བ་དང་མཇལ་ཏེ། བྱང་སེམས་
ལ་འབྲས་ཆན་དྲངས་པ་གསོལ་བའི་ཞལ་ཕོར་མེད་པ་ལ་ལྷའི་བུས། ལྷུང་བཟེད་
གསུམ་ཕུལ་བ། གཅིག་གིས་ཆོག་པར་མཁྱེན་ནས། གསུམ་པོ་གཅིག་ཏུ་བྱིན་གྱིས་
རླབས་ནས་དེར་གསོལ་ལོ། །ཚོང་དཔོན་གྱི་ལམ་གྱི་བར་ཆད་བསྲུང་བའི་ཕྱིར།
ལྷའི་བཀྲ་ཤིས་དོན་གྲུབ་བྱ་བ་ཐུབ་པའི་ཞལ་ནས་གསུངས་པའི་ཆོས་ཀྱི་ཐོག་མ་
ཡིན་ནོ། །དེ་ནས་ཡང་གཤེགས་པའི་ལམ་དུ། བརྒྱ་བྱིན་གྱིས་རྩྭ་ ཚོང་གི་ཁྱེའུར་
སྤྲུལ་ནས། རྩྭ་བཀྲ་ཤིས་ཞེས་བྱ་བ་འཇམ་ཞིང་དྲི་ཞིམ་པ་ཁུར་གཅིག་ཕུལ་བ་དེ།
རྡོ་རྗེ་གདན་གྱི་སྤོ་ལ་བྱང་ཆུབ་ཀྱི་ཤིང་དྲུང་དུ་རྩྭའི་གདན་བཏིང་ནས་ཞལ་ཤར་དུ་
གཟིགས་སྐྱིལ་ཀྲུང་བཅས་ཏེ། ཇི་སྲིད་ཟག་མེད་མ་ཐོབ་བར། །དེ་སྲིད་སྐྱིལ་ཀྲུང་
གཤིག་མི་བྱ། །ཞེས་གསུངས་ནས། ལྷའི་བུའི་བདུད་བྱེ་བ་ཕྲག་སུམ་ཅུ་རྩ་གཉིས་
བྱམས་པས་བཏུལ་ནས། ནམ་གུང་རྡོ་རྗེ་ལྟ་བུའི་ཏིང་ངེ་འཛིན་མངོན་དུ་མཛད།
ཐོ་རངས་མངོན་པར་རྫོགས་པར་སངས་རྒྱས་སོ་གསུངས་ཞིང་། གསང་སྔགས་བླ་
མེད་པ་རྣམས་ནི། བྱང་སེམས་ཀྱིས་ཏིང་ངེ་འཛིན་གྱི་ངང་དེ་ཉིད་ལ། དེ་ཉིད་འདུས་
པའི་རྒྱུད་ལས། ཡེ་ཤེས་ཀྱི་ལུས་ཀྱི་འོག་མིན་དུ་བྱོན་ནས། དེ་ན་དེ་བཞིན་གཤེགས་
པ་ཏིལ་གྱི་གང་བུ་ཙམ་བཞུགས་འདུག་པ་ལ་ཕྱག་བྱས་ནས། སེང་གེའི་ཁྲི་ལ་
འདུག་སྟེ། སྟོང་པའི་ངང་ལ་ཡུན་རིང་དུ་མཉམ་པར་བཞག་ཀྱང་གསང་སྔགས་ཀྱི་
གདམས་པ་མེད་པས། སངས་རྒྱ་བར་མ་ནུས་ནས། ཕྱོགས་བཅུ་ན་བཞུགས་པའི་
དེ་བཞིན་གཤེགས་པ་ཐམས་ཅད་བྱང་སེམས་དེའི་མདུན་དུ་བྱོན་ཏེ། ཏིང་ངེ་འཛིན་
དེ་ལས་སླང་ནས། འདི་སྐད་དུ། རིགས་ཀྱི་བུ་ཁྱོད་ཀྱིས་གསང་སྔགས་ཀྱི་དོན་མི་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཤེས་པར་ཇི་ལྟར་སངས་རྒྱ་བར་བྱ་སྙམ། ཞེས་གསུངས་པ་དང་། བྱང་སེམས་
ཀྱིས་དེ་རྣམས་ལ་ཕྱག་བྱས་ཏེ། ཐལ་མོ་སྦྱར་ནས། གསང་སྔགས་ཀྱི་དོན་བྱ་བ་ཇི་
ལྟར་ལགས་ཞུས་པ་དང་། མངོན་པར་བྱང་ཆུབ་ལྔའི་གདམས་ངག་གསུངས་པ་དེ་
མ་ཐག་ཏུ་དེ་ལྟར་བསྒོམས་པ་དང་། ས་བཅུ་གཅིག བཅུ་གཉིས། བཅུ་གསུམ་རྡོ་
རྗེ་འཛིན་པའི་ས་ཐོབ་སྟེ། དགུང་ལོ་སོ་དྲུག་ཞེས་པའི་ས་ག་ཟླ་བའི་ཚེས་བཅོ་ལྔའི་
ཐོ་རངས་མངོན་པར་རྫོགས་པར་སངས་རྒྱས་སྐད། འདི་རྡོ་རྗེ་གདན་དུ་ཐོ་རངས་
སངས་རྒྱས་ཟེར་བ་དང་ཡང་མི་འགལ་ལོ། །ངེས་པར་འོག་མིན་དུ་སངས་རྒྱས་པ་
ནི༑ སྟུག་པོ་བཀོད་པའི་མདོ་ལས། སངས་རྒྱས་ཐམས་ཅད་འོག་མིན་དུ། །སངས་
རྒྱ་བར་ནི་མ་གྱུར་ན། །འདོད་ཁམས་གཟུགས་མེད་ཁམས་སུ་ནི། །སངས་རྒྱ་བར་
ནི་མི་མཛད་དོ། །ཞེས་བཤད་པས་མངོན་ནོ། །མངོན་པར་རྫོགས་པ་སངས་རྒྱས་
པའི་མཛད་པ་སྟེ་བརྒྱད་པའོ། །
དེ་ལྟར་མངོན་པར་རྫོགས་པ་སངས་རྒྱས་མ་ཐག་ཏུ་སྡིག་པ་ཅི་ཡང་མི་བྱ་
སྟེ༑ ༑དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། ། །
འདི་ནི་སངས་རྒྱས་བསྟན་པ་ཡིན། །ཞེས་གསུངས་ལ། རྩོད་ལྡན་གྱི་དུས། གདུལ་
བྱ་དམན་པར་གྱུར་པ་རྣམས་ལ་ཟབ་མོའི་ཆོས་བསྟན་ཀྱང་གོ་བར་དཀའ་བས་
རང་ཉིད་ནགས་འདབ་བརྟེན་ལ་ཉམས་སུ་ལེན་པར་བྱའོ་གསུངས་ཏེ། སངས་
རྒྱས་ནས། ཞག་བཞི་བཅུ་ཞེ་དགུའི་བར་ལ། གཞན་ལ་ཆོས་མ་གསུངས་སོ། །
དེའི་བར་ལ་ལྷ་ཚངས་པས། གསེར་གྱི་འཁོར་ལོ་རྩིབས་སྟོང་དང་ལྡན་པ་ཕུལ་ནས།
འགྲོ་བའི་དོན་དུ་ཆོས་ཀྱི་འཁོར་ལོ་བསྐོར་དུ་གསོལ་ཞེས། རིམ་པར་ཞུས་པས།
མཐར་ཆོས་གསུང་བར་གནང་སྟེ། འཁོར་རྣམས་བསྡུ་བའི་ཕྱིར། གྷནི་བརྡུངས་
རྒྱ་བོད་ཡིག་ཚང་ཆེན་མོ།
པའི་སྒྲ་ལས། སངས་རྒྱས་སློབ་མར་གྱུར་པ་གང་སུ་དག །དེང་འདིར་སྟོན་པས་
ཆོས་ཀྱི་ཆར་འབེབས་ཀྱིས། །གང་དག་ཉན་པར་འདོད་པ་འདིར་བྱོན་ལ། །ཟབ་
མོ་རྒྱལ་བའི་བཀའ་ལ་ཉོན་ཅིག་ཨང་། །ཞེས་པའི་སྐད་གསལ་བར་བྱུང་ཞིང་།
ཐོག་མར་ཝཱ་རཱ་ཎ་སཱིར་བྱོན། ལྔ་སྡེ་བཟང་པོ་ལ་སོགས་པ་འཁོར་ལྔ་པོས་ཁྲིམས་
བཅས་འདུས་པའང་སྟོན་པའི་ཟིལ་མ་ཐུབ་པར་བཏུད་ཅིང་། ཆུ་སྟོད་ཟླ་བའི་ཚེས་
བཞི་ནས། འཁོར་ལྔ་སྡེ་བཟང་པོས་མགོ་བྱས། ཐེག་དམན་གྱི་གང་ཟག་རྣམས་ལ་
བདེན་པ་བཞིའི་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་རོ། །གསུམ་པ་ནི།
དང་པོ་སྒྲུབ་བའི་འཁོར་ལོ། བར་པ་ཆད་པས་བཅད་པའི་འཁོར་ལོ། ཐ་མ་རུང་
མཐུན་གྱི་འཁོར་ལོའོ། །དེར་འཁོར་ལྔ་པོ་ཡེ་ཤེས་ཁོང་ཆུད་ཀྱི་བསྙེན་པར་རྫོགས་
པར་གྱུར་ཅིང༌། ཀུན་ཤེས་ཀཽཎྜི་ནྱས་དགྲ་བཅོམ་པ་ཐོབ། གཞན་བཞི་པོ་ཡང་
མཚན་ལྡན་པ་རྟ་ཐུལ་དང༌། རླུང་པ་མིང་ཆེན་བཟང་ལྡན་ཡང་། ཟག་པ་ལས་
སེམས་གྲོལ་ལོ། །འཁོར་ལྔ་པོས། ཆོས་གོས་ཟླུམ་གོན་མ་བྱས་པ་ལ་འོད་གསལ་
གྱི་ལྷས་བརྡ་བསྟན་ནོ། །ཆོས་འཁོར་གཉིས་པ། བྱ་རྒོད་ཕུང་པོའི་རི་ལ། རབ་
འབྱོར་དང༌། ཤ་རིའི་བུ་ལ་སོགས་པ་འཁོར་དགྲ་བཅོམ་བྱང་སེམས་མང་པོ་ལ།
ཐེག་པ་ཐུན་མོང་མ་ཡིན་པ། མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་རོ། །
ཆོས་འཁོར་གསུམ་པ། རི་མ་ལ་ཡ་དང་། ཡངས་པ་ཅན་ལ་སོགས་པར་དོན་དམ་
ཡང་དག་འཕགས་ལ་སོགས་འཁོར་རྣམ་བཞི། བྱང་ཆུབ་སེམས་དཔའ་བསམ་
གྱིས་མི་ཁྱབ་པ་ལ། ཐེག་པ་ཐུན་མོང་དང་། ཐུན་མོང་མ་ཡིན་པ། དོན་དམ་རྣམ་
པར་ངེས་པའི་ཆོས་ཀྱི་འཁོར་ལོ་རྣམས་བསྐོར་རོ། །དེའི་སྐབས་ཞིག་ཏུ། ཡབ་
རྒྱལ་པོ་ཟས་གཙང་ཡང་། དགེ་བ་ལ་བསྐུལ་བའི་དུས་ལ་བབ་པར་ཁྱེན་ཏེ།



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཅོམ་ལྡན་འདས། འཁོར་ལྔ་སྡེ། གྲགས་བྱིན་དང་། འཆར་ཀ་ལ་སོགས། དགེ་
སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་བཅས་ཏེ། སེར་
སྐྱའི་གནས་དང་ཉེ་བ་ཤིང་ནྱ་གྲོ་ཏའི་ཀུན་དགའ་ར་བར་གཤེགས་ནས། ཐབས་
གཅིག་ཏུ་བཞུགས་ཤིང་། ལྷ་མི་མང་པོ་ལ་ཆོས་སྟོན་པར་མཛད་དོ། །དེའི་ཚེ་དགེ་
སློང་རྣམས་ཀྱི་ནང་ནས། རྒྱལ་པོ་ཟས་གཙང་དགེ་བ་ལ་བསྐུལ་བར་ནུས་པ། ཚེ་
དང་ལྡན་པ་འཆར་ཀ་གཅིག་པོ་འདུག་པར་དགོངས་ནས། འཆར་ཀ་བཏང་བས།
ཡབ་རྒྱལ་པོ་ནི་སེར་སྐྱའི་ཕོ་བྲང་ན་ཤཱཀྱའི་རིགས་ཐམས་ཅད་བསགས། ངའི་
བུས་རྒྱལ་སྲིད་སྐྱོང་དུ་མ་འདོད་པ་ཡིན་པས། ཁྱེད་སུས་ཀྱང་བཀུར་སྟི་མ་བྱེད་
ཅིག་ཟེར་བའི་དྲིལ་བསྒྲག་བཅའ་བ་བྱེད་ཀྱིན་འདུག་པར་སླེབ་པ་དང་ཤཱཀྱ་གཞོན་
ནུ་བཞིན་རབ་གསལ་ལ་སོགས། ཤཱཀྱའི་བུ་མང་པོ་ནི། རང་ཤུགས་ཀྱིས་དད་པ་
སྐྱེས་ནས། འཆར་ཀའི་གདོང་བསུ། བསྙུན་འདྲི་བར་བྱེད་དོ། །དེར་འཆར་ཀས།
ཏ་ལ་བདུན་ཙམ་གྱི་བར་སྣང་ལ། སྐྱིལ་མོ་ཀྲུང་བཅས་ནས། རྒྱལ་པོ་ཟས་གཙང་
གི་མདུན་དུ་ཕྱིན་པས། རྒྱལ་པོ་ཡང་དད་དེ། དྲི་བ་གླེང་མོ་མང་དུ་མཛད། འཆར་
ཀ་ལ་བཤོས་དྲངས། སྟོན་པ་ལའང་བཤོས་བསྐུར། ང་ཡང་བུ་དང་མཇལ་བ་ལ་
མགྱོགས་པར་ཡོང་ཟེར། འཆར་ཀ་སྔོན་ལ་བརྫངས། རྒྱལ་པོས་བློན་འབངས་
མང་པོ་བསགས་ནས། བཞོན་པ་དང་རྒྱན་ཆ་སྣ་ཚོགས་པ་དང་བཅས་ཏེ་བྱོན་པས།
སྟོན་པས། ཡབ་ཀྱི་ང་རྒྱལ་བཅག་པའི་ཕྱིར་དུ། འདོད་ཁམས། གཟུགས་ཁམས་
ཀྱི་ལྷའི་བུ་མང་པོས་མཆོད་པའི་བྱེ་བྲག་བསམ་གྱིས་མི་ཁྱབ་པ་ཁྱེར་ནས། སྟོན་པ་
བར་སྣང་ལ་སྐུ་འཆག་ཅིང་བཞུགས་པས། ཡབ་ཤིན་ཏུ་དད་སྟེ། རྒྱང་མ་ནས་ཕྱག་
འཚལ། གུས་པས་བསྟོད་པ་ནི། ང་ཡང་འདི་དང་ཁྱོད་ལ་ལན་གསུམ་དུ། །ཐུབ་པ་
རྒྱ་བོད་ཡིག་ཚང་ཆེན་མོ།
ཁྱོད་ཀྱི་ཞབས་ལ་ཕྱག་འཚལ་ལོ། །ཐུགས་རྗེ་ཆེ་མངའ་ལྷ་མིས་མཆོད་པའི་གཙོ།
ཁྱོད་འདྲ་འཇིག་རྟེན་མ་མཆིས་ལྷག་ཅི་སྨོས། །མཚན་ནི་དོན་གྲུབ་ལེགས་ཤེས་
སྔོན་བརྗོད་པས། །ཕ་དང་མ་ཡིས་བསམ་སྟེ་བཏགས་པ་ལེགས། ཁྱོད་ཀྱི་བསམ་
རྫོགས་བདུད་རྩི་རྙེད་པ་ན། །དོན་གྲུབ་ལེགས་པར་ད་གདོད་བདག་གིས་འཚལ།།
ཞེས་པས་བསྟོད་པའི་རྗེས་ལ། སྟོན་པས་སེང་གེའི་ཁྲི་ལ་བཞུགས་ཏེ། ཡབ་སྲས་
མཇལ་བའི་དགའ་སྤྲོ་མཛད་ཅིང་། དགེ་སློང་འཆར་ཀས། ཡབ་རྒྱལ་པོ་དགེ་བ་
ལ་བསྐུལ་བའི་བསོད་ནམས་ཀྱི་ཕུང་པོ་དེ་ལ། གལ་ཏེ་གཟུགས་ཡོད་ན་འཇིག་
རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དུ་མི་ཤོང་སྟེ། བསོད་ནམས་རྒྱ་ཆེའོ་
གསུངས་སོ། །དེར་ཀྱང་འདུས་པའི་འཁོར་རྣམས་ལ་ཆོས་ཀྱི་འཁོར་ལོ་བསྐོར་རོ།།
དེའང་། ཐོག་མར། ཆོས་ཀྱི་འཁོར་ལོ་རིམ་པ་གསུམ་དུ་གྲགས་པ་བསྐོར་བའི་
རིང་ལ། ལོ་བདུན་དུ་ཞག་བཞི་བཅུ་ཞེ་དགུས་མ་ཚང་བ་སོང་བར་བྱེད་ཅིང་།
སྟོན་པ་ཁོང་སངས་རྒྱས་ནས་ལོ་བདུན་ལོན་པའི་དུས་སུ། སུམ་ཅུ་རྩ་གསུམ་དུ།
ཡུམ་ལ་ཆོས་གསུང་བ་ལ་བྱོན། ཞག་དགུ་ཅུའི་བར་ལ་བཞུགས་པས། རྒྱ་གར་དུ་
འཁོར་རྣམ་བཞི་ལ་སོགས་སུས་ཀྱང་མ་གོ་བའི་དུས་ན། རྒྱལ་པོ་ཨུ་ཏྲ་ཡ་ནས། རྩེ་
གཅིག་ཏུ་གསོལ་བ་བཏབས་པས། རྨི་ལམ་དུ་ཞལ་མཇལ། གསུང་བྱོན་པ་དང༌།
རྒྱལ་པོ་དེ་ཡིད་རབ་ཏུ་སྐྱོ་ནས། མོའུ་གལ་གྱི་བུ་ལ་བསྐུར་ཏེ། ཙན་དན་གོ་ཤི་ཥ་
ལ༑ སྟོན་པའི་སྐུ་ཚད་ཇི་ལྟ་བ་གཅིག་ལྷ་ཡུལ་དུ་བཞེངས། སངས་རྒྱས་ཉིད་རང་
གི་རབ་གནས་མཛད་ནས། རྒྱ་གར་ལ་གདན་དྲངས་སོ། །ཕྱིས་རྒྱ་ནག་ཏུ་སྤྱན་
དྲངས་ནས། ཙནྡན་ཇོ་བོར་གྲགས་པ་ཡོད་འདུག ཡུམ་གྱི་དགོངས་པ་རྫོགས་པ་
དང༌། སུམ་ཅུ་རྩ་གསུམ་ནས་སྨིན་དྲུག་ཟླ་བའི་ཚེས་བཞི་ལ་སྟོན་པ་མི་ཡུལ་དུ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཕེབས་པ་ནི། དཔལ་ལྡན་ལྷ་ལས་བབས་པའི་དུས་ཞེས་བྱའོ། །དེ་ལྟར་ཐེག་པ་
ཆུང་ངུའི་ཆོས་རྣམས་ན། གང་ལ་གང་འཚམ་པར་བསྟན་ཟིན་གྱི། ཐེག་ཆེན་གྱི་ཆོས་
རྣམས། འཛམ་བུ་གླིང་གི་མི་རྣམས་ལ། གསལ་བར་སྟོན་པའི་དུས་སྐབས་ལ་མ་
སླེབ་པ་ལ་དགོངས་ནས། སྤྲུལ་པས་གསུངས་པ་ནི། འཁོར་ལོས་བསྒྱུར་རྒྱལ་དུ་
སྤྲུལ་ནས་དུར་ཁྲོད་བསིལ་བ་ཚལ་དུ་བྱོན་ནས་དཔའ་བོ་མཁའ་འགྲོ་ལ་བྱ་བའི་
རྒྱུད་གསུངས། གཞན་འཕྲུལ་དབང་བྱེད་དུ་བྱོན་ནས་སྤྱོད་པའི་རྒྱུད་གསུངས།
འོག་མིན་དུ་བྱོན་ནས་རྣལ་འབྱོར་གྱི་རྒྱུད་གསུངས། རྒྱ་གར་ལྷོ་ཕྱོགས་ཀྲི་དྷརྨ་
ཕ་ལ་ཆོས་ཀྱི་འབྱུང་གནས་སུ་བྱོན་རྡོ་གྲུ་གསུམ་བསྣོལ་བའི་སྟེང་དུ་བཞུགས་ནས་
རྣལ་འབྱོར་ཆེན་པོ་བླ་ན་མེད་པའི་རྒྱུད་གསུངས་སོ། །དེ་རྣམས་ནི་ཆོས་ཀྱི་འཁོར་
ལོ་བསྐོར་བའི་མཛད་པ་སྟེ་དགུ་པའོ། །
དེ་དག་གི་སྐབས་སུ། སྟོན་པ་ལ་མཐོ་འཚམས་ཤིང༌། བར་དུ་གཅོད་པར་
འདོད་པའི་བདུད་དང༌། མུ་སྟེགས་རྣམས་རླགས་པར་མཛད་པ་ནི། ཐོག་མར་
འཁོར་མོ་འཇིག་གི་ཡུལ་དུ། བདུད་འདུལ་བའི་དུས་ན་གཞན་འཕྲུལ་དབང་བྱེད་
ཀྱི་གནས་ན། བདུད་རྗེ་དགའ་རབ་དབང་ཕྱུག་བྱ་བ་འདོད་ཁམས་ན་མཐུ་སྟོབས་
ཆེ་བ་ཞིག་ལྷའི་བུ་དགུ་ཁྲིས་བསྐོར་ནས་ཡོད་པ་བདུད་ཀྱི་དཔུང་རྣམས་ཕམ་པར་
གོ་ནས། མཐར་ཁོ་རང་སྟོན་པའི་དྲུང་དུ་འོང་ནས། གོ་ཏ་མ་ཁྱོད་ཀྱི་བསྐལ་པ་
གྲངས་མེད་གསུམ་དུ་ཚོགས་བསགས་ཟེར་བའི་རྫུན་སྟོན་པར་འདུག་པ། དེའི་
དཔང་པོར་སུ་ཡོད་ཟེར་བ་ལ། སྟོན་པ་ཉིད་ཏིང་ངེ་འཛིན་ལས་བཞེངས་ཏེ་ཕྱག་
གཡས་པའི་མཐིལ་ས་ལ་བསྣུན་ནས། ས་འདི་འགྲོ་བ་ཀུན་གྱི་རྟེན་ཡིན་ཏེ། །རྒྱུ་
དང་མི་རྒྱུ་མཉམ་ཤིང་ཉེ་རིང་མེད། །དེ་རིང་ཁྱོད་ཀྱིས་གཟུ་དང་དཔང་བྱོས་ཤིག །
རྒྱ་བོད་ཡིག་ཚང་ཆེན་མོ།
གསུངས་པས་ས་གཡོས། ལྷ་མོ་བརྟན་མ་གསེར་མདོག་ལུས་ཀྱི་སྟོད། སའི་སྟེང་
དུ་དོན། ཕྱག་གཡོན་ན་བུམ་པ་དང༌། གཡས་པས་བཤགས་འདེབས་པའི་ཚུལ་
གྱིས། དེ་ནི་ངེས་པར་བདེན་པའི་དཔང་པོ་ངས་ཐུབ་བོ་ཟེར་བ་དང༌། བདུད་རྗེ་
སྐྱེངས་ཏེ། དཔའ་བཀོང་བར་བྱས་ཤིང་བདུད་ཀྱི་སྡེ་རྣམས་ཕམ་པར་གྱུར་ཏོ། །
དེ་རྟིང༌། མཉན་ཡོད་ཀྱི་གྲོང་ཁྱེར་རྒྱལ་པོའི་ཁབ་ཏུ། མུ་སྟེགས་ཀྱི་སྟོན་པ་ཆེན་པོ་
རྫོགས་བྱེད་དང༌། གནག་ལྷས་ཀྱི་བུ་ཀ་ཏི་དང་། རྣམ་པར་སྨྲ་བའི་བུ་ཀུན་ནས་
རྒྱལ་བ་དང༌། མི་ཕམ་སྐྲའི་ལྭ་བ་ཅན་དང་། ཀ་ཏ་ཡ་ན་ནོག་ཅན་དང༌། གཉེར་གྱི་
བུ་གཅེར་བུ་དང་དྲུག་པོ་འཁོར་དང་བཅས་པ་མཐོ་འཚམས་པར་བྱུང་དུས། རྒྱ་
གར་གླིང་དྲུག་གི་རྒྱལ་པོ། རྒྱལ་ཕྲན། དགེ་འདུན། སྐྱེ་བོའི་ཚོགས་དང་བཅས་པ།
འབུམ་ཕྲག་མང་པོ་ཚོགས་པའི་དབུས་སུ། རྟ་ཟླའི་ཚེས་གཅིག་ནས་བཅོ་ལྔའི་བར་
ལ་སྟོན་པས་ཉིན་རེ་བཞིན་ཆོ་འཕྲུལ་དུ་མ་བསྟན་ནས། བདུད་དང་མུ་སྟེགས་
ཐམས་ཅད་ཚར་བཅད་དེ་ནང་པའི་སྒོར་བཅུག་པ་ནི། བསྟན་པ་རྒྱས་པར་མཛད་
པའི་མཛད་པ་སྟེ་བཅུ་པའོ། །
སྟོན་པ་སངས་རྒྱས་ཉིད་ཀྱིས་རྡོ་རྗེ་ལྟ་བུའི་ཏིང་ངེ་འཛིན་མངོན་དུ་བྱས་
ཤིང༌། བདུད་བཞི་བཅོམ། རྫུ་འཕྲུལ་གྱི་རྐང་པ་ལ་དབང་ཐོབ་པས། བསྐལ་པའི་
བར་དུ་བཞུགས་ནའང་དབང་ཡོད་པ་ལ། བདུད་ཀྱིས་གསོལ་བ་བཏབ་པའི་ངོར།
མྱ་ངན་ལས་འདའ་བར་ཞལ་གྱིས་བཞེས་ཚར་བ་དང་ཤིང་མཁན་གྱི་བུ་བཙུན་
པས། ལོ་མའི་གདུག་ཚོད་ཕུལ་བས། སེམས་ཅན་རྟག་འཛིན་ཅན་རྣམས། མི་
རྟག་པ་བསྐུལ་བའི་ཕྱིར་དུ་མྱ་ངན་ལས་འདའ་བར་བཞེད་དེ། གྲོང་ཁྱེར་རྩྭ་མཆོག་
ཏུ་བྱོན་དུས། འཇམ་དཔལ་གྱིས། ཕྱིན་ཆད་ཇི་ལྟར་བགྱིད་ཞུས་པས། བདུད་དང་
35



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མུ་སྟེགས་འདུལ་བའི་ཕྱིར་དུ། ངའི་སྐུ་ཚབ་བཞེངས་ཤིག་གསུངས་ཏེ། ཞལ་ནས་
འོད་ཟེར་གསུམ་འཕྲོས་པས། ཚངས་པ་དང་། ཁྱབ་འཇུག་དང༌། བརྒྱ་བྱིན་ལ་
ཕོགས། ཁོང་གསུམ་པོས་སངས་རྒྱས་ཀྱི་སྐུ་ཚབ་བཞེངས་པའི་ཡོན་བདག་བྱེད་
པར་ཁས་བླངས། བི་ཤྭ་ཀརྨས་ལྷ་བཟོ་དང་། བྱམས་པས་དཀོན་གཉེར། ཕྱག་
རྡོར་གྱི་སྐུ་བསྲུང་། དཔལ་མགོན་བདུད་ཅུ་རྩ་ལྔས་བསྲུང་མ་བྱེད་པར་དམ་
བཅས། དེ་ནས་ཚངས་པས། ལྷའི་རིན་པོ་ཆེ་ལས། ཆོས་སྐུའི་རྟེན་བུམ་པ་ཟླུམ་པོ་
རིང་བསྲེལ་གྱིས་བཀང་བ་བཞེངས་པ། དཔའ་བོ་མཁའ་འགྲོས་སྤྱན་དྲངས་ནས། །
ཨོ་རྒྱན་གྱི་ཡུལ། ཧེ་རུ་ཀའི་རྒྱལ་ཁམས་ན་བར་སྣང་ལ་བཞུགས་ཏེ། རེག་པ་མེད་
པ་དུ་བ་ལྟ་བུའི་མཆོད་རྟེན་ཟེར། མི་མ་ཡིན་ཐམས་ཅད་ཀྱིས་མཆོད་པའི་རྟེན་བྱེད་
ཅིང་མཆོག་གི་དངོས་གྲུབ་སྟེར་རོ། ཁྱབ་འཇུག་ར་ཧུ་ལས། ཀླུའི་རིན་པོ་ཆེ་ལས་
ལོངས་སྐུའི་རྟེན། རྣམ་སྣང་གངས་ཆེན་མཚོ་དཔག་ཚད་བཅུ་གཉིས་པ་གཅིག་
བཞེངས་པ་ཕྱིའི་རྒྱ་མཚོ་ན་བཞུགས་ཏེ། ཀླུ་དང༌། གཟའ་རྣམས་ཀྱི་མཆོད་པའི་
རྟེན་བྱེད་ཅིང༌། དེའི་དབུ་གཙུག་ན་རིན་པོ་ཆེ་ཆུ་ཤེལ་ཡོད་པས་ཟླ་བ་ཉ་རེས་ཀྱི་
འོད་ཟེར་ཕོག་པས། དེ་ལས་ཆུ་བྱུང་ནས། སྐུ་ཁྲུས་གསོལ་བ་ཡོད་ཅིང་། དེ་དུས་
ཆུ་འཐུང་ཚད། ཚེ་འདིའི་ནད་གདོན་སྡིག་སྒྲིབ་དག ཕྱི་མ་བྱང་ཆུབ་ཐོབ། སྐུ་དེ་ལ་
གསོལ་བ་བཏབ་པས། འབྲས་ཀྱི་ཆར་པ་ཉིན་མཚན་བཅུ་གཉིས་འབབས་སོ། །
བརྒྱ་བྱིན་གྱིས། ལྷ་དང་མིའི་རིན་པོ་ཆེ་ལས་སངས་རྒྱས་དགུང་ལོ་བརྒྱད་པའི་སྐུ་
ཚད་གཅིག་པང་དུ་འཚོ་བའི་མ་མ་ལ་དྲིས་ནས་བཞེངས། བཅུ་གཉིས་པའི་སྐུ་
ཚད་རྒྱན་འདོགས་པའི་མ་མ་ལ་དྲིས་ནས་བཞེངས། ཉི་ཤུ་རྩ་ལྔ་པའི་སྐུ་ཚད། ད་
ལྟར་སངས་རྒྱས་ཉིད་རང་དང་མཉམ་ཟེར་ནས་སྐུ་གསུམ་པོ་དེ་སྤྲུལ་སྐུའི་རྟེན་དུ་
རྒྱ་བོད་ཡིག་ཚང་ཆེན་མོ།
བཞེངས་ཏེ་རྟེན་དེ་ཐམས་ཅད་ལ་སངས་རྒྱས་ཉིད་རང་གིས་རབ་གནས་མཛད་
ཅིང་། སྐུ་ཆེ་བ་དེ་སུམ་ཅུ་རྩ་གསུམ་དུ་ཁྱེར་ནས་བརྒྱ་བྱིན་གྱི་ཡི་དམ་མཛད། ཆུང་
བ་གཉིས་པོ་རྒྱལ་པོ་གསལ་རྒྱལ་གྱི་ཡི་དམ་མཛད་ཅིང་། བར་སྐབས་སུ་རྒྱ་ནག་
པོར་འབྱོན་པ་དང་། མཐར་བོད་ཡུལ་དུ་འབྱོན་པར་ལུང་བསྟན་ཏོ། །སྤྲུལ་སྐུ་
གསུམ་པོ་བཞེངས་པའི་ལུགས་ཕུད་ ལ། མཁའ་སྤྱོད་མའི་སྐུ་ཆུང་བ་གཅིག་ཡང་རང་བྱུང་བ་སྟོད་
ལུང་ར་ཚག་ཇོ་མོར་གྲགས་པ་དེ་ཡིན་པར་བྱེད་དོ། །དུ་བྱོན་ཟེར་རོ། །དེ་ནས་ གྲོང་ཁྱེར་ རྩྭ་
མཆོག་ཏུ། ཆུ་ཀླུང་ཧ་རི་ཞེས་བྱ་བའི་འགྲམ་ཤིང་ས་ལ་ཡོད་པར་བྱང་ཆུབ་ཀྱི་ཤིང་
ལ་སྐུ་བརྟེན་ནས་མོའུ་གལ་གྱི་བུ་ལ། འདི་སྐད་ཅེས་བཀའ་བསྩལ་ཏོ། །ད་སྟེ་ཟླ་
བོ་གསུམ་ན་མྱ་ངན་ལས་འདའ་བས། ཁྱོད་ཀྱིས། རི་རབ་ཀྱི་རྩེར་སོང་ལ། ཁམས་
གསུམ་གྱི་སེམས་ཅན་ཐམས་ཅད་བོས། ཆོས་ཀྱི་ཕྱི་མ་ཉན་པ་དང་སྒྲོ་འདོགས་
དཔྱོད་པ་ལ་ཤོག་གྱིས་ཤིག་གསུངས། དེ་བཞིན་བྱས་པས། ས་རྣམ་པ་དྲུག་ཏུ་
གཡོས། འགྲོ་བ་ཐམས་ཅད་མྱ་ངན་དུ་གྱུར་བཞིན་པར་འདུས་ནས་གསོལ་བ་
བཏབ་ཀྱང་བཞུགས་པར་མ་གནང་། མྱང་འདས་ཀྱི་མདོ་གསུངས་འཕགས་པ་ཤཱ་
རིའི་བུ་ལ་སོགས། སྐྱེ་ཤི་ལ་དབང་ཐོབ་པ་རྣམས་ནི། སྟོན་པའི་སྔོན་ལ་མྱ་ངན་
ལས་འདས་སོ། །དེ་ནས་སྟོན་པས། ཀུན་དགའ་བོ་ལ་བཀའ་སྩལ་པ། ཡོངས་སུ་
མྱ་ངན་ལས་འདའ་བར་ངེས་སོ། །ཆོས་ཐམས་ཅད་རྟག་པ་དང༌། བདེ་བ་དང་།
དངོས་པོ་དང༌། བདག་དང་བཅས་པར་གྱིས་ཤིག་ཐུབ་པར་སྟོན་ཅིག་གསུངས་སོ།།
གསོལ་བ་བཅོམ་ལྡན་འདས། སྔོན་ཆོས་ཐམས་ཅད་མི་རྟག་པ། སྡུག་བསྔལ་བ།
སྟོང་པ། བདག་མེད་པ་འདི་རྫོགས་པའི་སངས་རྒྱས་ཀྱིས་བསྟན་པ་ཡིན་གསུངས་
ན༑ ད་འདི་ལྟར་གསུངས་པ་ཅི་ལ་དགོངས་པ་ལགས་ཞུས་པས། བཀའ་སྩལ་པ།



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ངས་སྔོན་གྱི་དུས་ན། ཐེག་པ་ཆུང་ངུ་། མཚན་ཉིད་ཀྱི་ཐེག་པ་ལ་དགོངས་ནས། དེ་
བཞིན་དུ་བསྟན། ད་གང་ཅི་འདུལ་བ་ལ་དེ་བཞིན་དུ་སྟོན་ཅིག ཐེག་པ་ཆེན་པོའི་
མཐའ། དགེ་འདུན་པ་སྨྲས་སོ་ཞེས་གསུངས་སོ། །དེའི་དུས་སུ་འཁོར་འདུས་པ་དེ་
ཉིད་ཀྱི་ནང་ནས། རིག་འཛིན་གྱི་རྒྱལ་པོ་ཀུ་མ་ཛ་ར་དེ་ཉིད་སྟན་ལས་ལངས་ཏེ།
ཕྱག་བྱས། སྟོན་པའི་མདུན་དུ་སེང་གེའི་ལྟ་སྟངས་ཀྱིས། མིག་མི་འཛུམ་པར་ལྟ་
ཞིང་། འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་མཛད་པ་ཐམས་
ཅད་ཡོངས་སུ་རྫོགས་པར་བྱས་སོ་གསུངས་མོད་ཀྱང་། བསྟན་པའི་སྙིང་པོ་ཟབ་
མོའི་ལམ། གསང་བ་བླ་ན་མེད་པའི་ཐེག་པ་དག འཛམ་གླིང་འདིར་མ་གསུངས་
སོ༑ །ཞེས་གསོལ་བ་དང༌། དེའི་ལན་དུ། ང་ནི་འདི་ནས་མི་སྣང་ནས། །ལོ་ནི་
བརྒྱ་དང་བཅུ་གཉིས་ན། །ལྷ་གནས་གསུམ་དུ་གྲགས་པ་ཡི། །བསྟན་པའི་སྙིང་པོ་
དམ་པ་ཞིག །འཛམ་གླིང་ཤར་གྱི་ཕྱོགས་མཚམས་སུ། །མི་ལས་སྐལ་ལྡན་གྲ་མ་
ཆེ༑ །རྒྱལ་པོ་ཛ་ཞེས་བྱ་བ་ལ། །སྔོན་དུ་ལྟས་རྣམས་སྣང་གྱུར་ཏེ། །དྲག་ཤུལ་ཅན་
ཞེས་བྱ་བའི་རྩེར། །གྲོགས་ཀྱི་སེམས་ལ་དམན་པའི་ལུས། །ལང་ཀའི་བདག་པོ་
ལ་སོགས་ལ། །ཕྱག་ན་རྡོ་རྗེས་སྟོན་པར་འགྱུར། །ཞེས་ལུང་བསྟན་ཏོ། །འདི་
བཞིན་མདོ་སྡེ་གདམས་ངག་འབོག་པའི་རྒྱལ་པོ་ནས་ཀྱང་གསུངས་ཤིང༌། དེ་
མཐུན། གསང་བ་ལུང་བསྟན་པ་དང་། སྔོན་བྱུང་གི་རྒྱུད་ཕྱི་མ་ནས་ཀྱང་གསུངས་
སོ༑ ༑དེར་འཁོར་ཐམས་ཅད་མྱ་ངན་བྱེད་ཅིང་། སྨྲེ་ངག་འདོན་པ་ལ། ཡང་བཀའ་
སྩལ་པ། ང་ནི་ངེས་པར་མྱ་ངན་ལས་འདའ་བས། ལུས་གསེར་མདོག་འདི་ལ་ཡང་
དང་ཡང་དུ་ལྟོས་ཤིག ཕྱིས་མྱ་ངན་མ་བྱེད་ཅིག འདུས་བྱས་ཐམས་ཅད་འདི་དང་།
འདྲ་བ་ཡིན་གསུངས་ཤིང༌། སངས་རྒྱས་མྱ་ངན་མི་འདའ་ཞིང་། །ཆོས་ཀྱང་ནུབ་
རྒྱ་བོད་ཡིག་ཚང་ཆེན་མོ།
པར་མི་འགྱུར་ཏེ། །སེམས་ཅན་རྣམས་ནི་འདུལ་བའི་ཕྱིར། །མྱ་ངན་འདའ་བའི་
ཚུལ་བསྟན་ཙམ། །གསུངས་པ་ལ། ཉན་ཐོས་རྣམས་ན་རེ། དེ་ལྟར་ན་ཅིས་ཀྱང་
བཞུགས་པར་གསོལ་བ་བཏབ་པས། ས་སྟེང་འཇིག་རྟེན་ག་ན་ཡང་། །སྐྱེས་ནས་
འཆི་བར་མ་གྱུར་པ། །གང་ཞིག་ཁྱོད་ཀྱིས་མཐོང་ངམ་ཅི། །འོན་ཏེ་ཐོས་ནས་ཐེ་
ཚོམ་ཟ། །ང་ཡི་མྱ་ངན་ཁྱོད་བྱེད་ན། ཁྱོད་ཀྱི་མྱ་ངན་སུ་ཡིས་བྱེད། །དེ་ལ་འབྲས་
བུ་གང་ཡང་མེད། །གསུངས་སོ། །དེ་ནི་ཆོས་གསུངས་པའི་ཕྱི་མའོ། །དེར་དབུ་
ནུབ་ཏུ་བསྟན། ཞལ་ལྷོར་གཟིགས། ཞབས་ཤར་ལ་བརྐྱངས། ཕྱག་གཡས་འོག་
ཏུ་བཅུག གཡོན་བརླའི་སྟེང་དུ་བརྐྱང་ནས། དགུང་ལོ་བརྒྱད་ཅུ་བཞེས་པ་ས་ག་
ཟླ་བའི་ཚེས་བརྒྱད་ཀྱི་ནམ་གུང་ཟླ་མདོར་མྱང་འདས་ན་ས་ག་ཟླ་བའི་ཚེས་བཅོ་ལྔའི་ནམ་གྱི་གུང་
ཐུན་ལ་གཤེགས་པར་གསུངས།བ་རི་རྩེའི་རྩེར་ནུབ་པའི་དུས་སུ། ཆོས་ཀྱི་དབྱིངས་སུ་མྱ་
ངན་ལས་འདའ་བའི་ཚུལ་བསྟན་པ་སྟེ་མཛད་པ་བཅུ་གཅིག་པའོ། །
དེར་ས་ཆེན་པོ་རྣམ་པ་དྲུག་ཏུ་གཡོས། མེ་ཏོག་གི་ཆར་བབ། མཁའ་ལ་
རོལ་མོའི་སྒྲ་སྣ་ཚོགས་དང་དྲི་བཟང་པོས་ཁྱབ་པར་གྱུར་ཅིང་ལྷ་རྣམས་ ཀྱིས་
བསུས་ཏེ། འོག་མིན་སྟུག་པོ་བཀོད་པའི་ཞིང་མཆོག་དམ་པར་གཤེགས་སོ། །སྐུ་
གདུང་ནི་བཀའ་བཞིན། དྲི་བཟང་པོས་བྱུགས། རས་ཡུག་སྟོང་དང༌། འབྲུ་མར་
གྱིས་དྲིལ་ཞག་བདུན་ནས་ཞུགས་ལ་འབུལ་སྙམ་པ་ལ། སྟོན་པ་རང་གི་ཐུགས་
དཔལ་བེའུ་ནས་མེ་རང་འབར་དུ་འབར་ནས་བཞུའོ། །གདུང་རུས་དང༌། རིང་
བསྲེལ་ལ། མ་གྷ་དའི་བྲེ་བོ་ཆེ་བཅུ་གཉིས་བྱུང་བའི་བགོས་ར་ལ་འཁོར་རྣམས་མ་
འཆམ་པར་རྩོད་ཅིང་། ཡངས་པ་ཅན་གྱི་གྱད་རྣམས་ཀྱིས་དཔུང་བཅས་ནས་
བསྲུངས་སོ། །དེར་བྲམ་ཟེ་བྲེའོ་དང་མཉམ་པས་གསོལ་བ་བཏབ་ཅིང་ཐམས་ཅད་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལ་སྤྲོ་སྲིངས་ནས་བགོས་མཁན་བྱས་ཏེ། ཆ་གཅིག་གྲོང་ཁྱེར་རྩྭ་མཆོག་གི་གྱད་
རྣམས་ལ་བྱིན། དེ་བཞིན་དུ་ཡུལ་སྡིག་པ་ཅན་གྱི་གྱད་རྣམས་དང༌། ཡུལ་རྟོག་པ་
ཅན་གྱི་རྒྱལ་རིགས་བུ་ལུ་ཀ་དང༌། གྲོང་ཁྱེར་སྒྲ་སྒྲོགས་ཀྱི་རྒྱལ་རིགས་ཀྲོ་ཏ་ཡ་
དང༌། ཁྱབ་འཇུག་གི་བྲམ་ཟེ་དང༌། ཡུལ་སེར་སྐྱའི་རྒྱལ་རིགས་ནག་རྒྱ་རྣམས་
དང༌། ཡངས་པ་ཅན་གྱི་རྒྱལ་རིགས་ལི་ཙ་བྱི་རྣམས་དང་། ཡུལ་མ་གྷ་དའི་སྣ་ཆེན་
པོ་ལ་གཏོགས་པའི་བྲམ་ཟེ་དབྱེར་བྱེད་རྣམས་ཏེ། ཆ་བརྒྱད་དུ་བགོས་ནས་བྱིན་
ནོ༑ ༑དེ་རྟིང་སྐུ་གདུང་བཅུག་པའི་རིན་པོ་ཆེའི་བུམ་པ་དེ་ཐམས་ཅད་ཀྱིས་བྲམ་ཟེ་
བྲེའོ་དང་མཉམ་པ་རང་ལ་བྱིན་ནོ། །བྲམ་ཟེའི་ཁྱེའུ་ལེགས་མཛེས་སྤྱན་གྱིས། སྐུ་
གདུང་མ་ཐོབ་པར། གདུང་ཐལ་སོལ་བ་རྣམས་བྱིན་ནོ། །དེ་རྣམས་རང་རང་གི་
ཡུལ་དུ་ཁྱེར་མཆོད་རྟེན་རེ་བཞེངས་པས། སྐུ་གདུང་གི་མཆོད་རྟེན་བརྒྱད་དང༌།
བུམ་པའི་མཆོད་རྟེན། སོལ་བའི་མཆོད་རྟེན་བྱ་བ་དང་བཅུ་ཐམ་པོ་འཛམ་བུ་གླིང་
དུ་བྱུང་ངོ༌། །གྲོང་ཁྱེར་སྒྲ་སྒྲོགས་ཀྱི་མཆོད་རྟེན་དེར་ནི་ཀླུའི་རྒྱལ་པོས་མཆོད་པར་
བྱེད་དོ། །སྟོན་པའི་ཚེམས་མཆེ་བ་བཞིའི་གཅིག་ནི་བརྒྱ་བྱིན་གྱིས་སུམ་ཅུ་རྩ་
གསུམ་དུ་ཁྱེར། གཅིག་ཚིག་འཛིན་གྲོང་ཁྱེར་ཡིད་འོང་ན་བཞུགས། གཅིག་ཀ་
ལིང་ཀའི་རྒྱལ་པོའི་ཡུལ་ན་ཡོད། གཅིག་གྲོང་ཁྱེར་སྒྲ་སྒྲོགས་ན་ཀླུའི་རྒྱལ་པོས་
མཆོད་པ་འབུལ་ལོ། །སྟོན་པས་བྱིན་གྱིས་བརླབ་པས་བི་ཤྭ་ཀརྨས་བཟོ་སློབ་མ་
དགོས་པར་སྟོན་པའི་སྐུ་ཚད་བཞེངས། དེའི་ཐུགས་ཀར་ཉིད་རང་གི་ཐུགས་
དཔལ་བེའུ་དང་སྐུ་གདུང་རིང་བསྲེལ་གྱི་སྙིང་པོ་སོགས་ཀྱིས་བྱུར་བུར་བཀང་སྟེ།
བྱང་ཆུབ་ཀྱི་སྙིང་པོ་མ་གྷ་ད་རྡོ་རྗེའི་གདན་ན་བཞུགས་སོ། །སྟོན་པ་མྱ་ངན་ལས་
འདས་པའི་ཕྱིས་ལོའི་དབྱར་དེར་འཕགས་པ་དྲུག་སྡེས་འདོད་ཁམས་པའི་ལྷའི་
རྒྱ་བོད་ཡིག་ཚང་ཆེན་མོ།
གནང་བ་དང་བསྟུན་ནས་སངས་རྒྱས་ཀྱི་སྐུ་ཚབ་ཁྲུ་བཅུ་དྲུག་པ་མྱ་ངན་འདས་ཆུང་
བྱ་བ་དང༌། གཟུགས་ཁམས་པ་དང་བསྟུན་ནས་ཁྲུ་སུམ་ཅུ་རྩ་གཉིས་པ། མྱ་ངན་
འདས་ཆེན་བྱ་བའི་སྐུ་བཞེངས་སོ། །དེ་ནས་ལོ་ཉིས་བརྒྱ་ཙམ་ན་རྒྱལ་པོ་ཤྲཱི་སིང་
ཧས་རྟེན་དེ་གཉིས་ལ་བྱང་ཆུབ་ཤིང་གི་ར་བས་བསྐོར་ནས་མཆོད་པ་བྱས་སོ། །དེ་
ནས་ལོ་ཉི་ཤུ་ཙམ་ལ། བྲམ་ཟེ་མ་ཧཱ་པཱ་ལ་བྱ་བའི་ཁྱིམ་བདག་ཆེན་པོ་གཅིག་ལ་བུ་
མ་ཧཱ་སཾ་བེ། ཙཀྲ་སཾ་བེ། བི་མ་སཾ་བེ་བྱ་བ་སྤུན་གསུམ་ཡོད་པའི་ཆེ་བ་གཉིས་ཕྱི་པ་
དང་། ཆུང་བ་ནང་པའི་ཆོས་ལུགས་བྱེད་ཟེར་མ་འཆམ་པ་ལ། མས་ལུང་བསྟན་པ་
བཞིན། གངས་རི་ཏི་སིའི་རྩེར་མ་ཧཱ་དྷེ་ཝ་ཡབ་ཡུམ་ལ་དྲིས་པས་དེ་ནའང་ཚེ་འདི་
ལ་ཕྱི་པ་རྫུ་འཕྲུལ་ཆེ་ནའང་ཕྱི་མར་ནང་པ་ཕན་ཟེར་ནས་ནང་པའི་ཉན་ཐོས་ལ་
བསྙེན་བཀུར་བྱེད་ཀྱིན་འདུག་པས། ནང་པའི་ཆོས་ལུགས་བྱེད་པར་ཁ་འཆམ་སྟེ།
ཕ་མའི་ལུང་བསྟན་བཞིན་བུ་ཆེ་བས་རི་བོ་གངས་ཅན་གྱི་རྒྱུད་ཡུལ་ཝཱ་རཱ་ཎ་སཱི་དྲང་
སྲོང་ལྷུང་བ་རི་དྭགས་ཀྱི་ནགས། བདེན་བཞིའི་འཁོར་ལོ་བསྐོར་སར་རྡོ་རིན་པོ་
ཆེས་རྒྱུ་བྱས་ནས་སངས་རྒྱས་ཀྱི་སྐུ་ཚབ་དྷརྨ་ཙཀྲ་ཟེར་བ་གཅིག་བཞེངས་སོ། །
འབྲིང་པོས་རྒྱལ་པོའི་ཁབ་འོད་མའི་ཚལ་ཀ་དམ་དྷ་ཀ་སྐད་འདོན་པ་མཚན་ཉིད་མེད་
པའི་ཆོས་འཁོར་བསྐོར་སར་གནས་ཆེན་བརྒྱད་ཀྱི་བྱང་ཆུབ་སྙིང་པོའི་སའི་ལོ་མ་
ལ་རྒྱུ་བྱས་ནས་སྐུ་ཚབ་གཅིག་བཞེངས་པ་དེ་ལ་བྷེ་མུ་ཝན་ཞེས་གྲགས་སོ། །བུ་
ཆུང་བས་མའི་ངག་བཞིན། དབུས་གྱུར་རྡོ་རྗེ་གདན་གྱི་སྟེང་། བྱང་ཆུབ་ཤིང་གི་
ཤར། སྟོན་པས་སྐུ་རྒྱབ་བརྟེན་ནས་སངས་རྒྱས་པ་དེར། ཕྱི་མཆོད་རྟེན་དང་ནང་
ལྷ་ཁང་དུ་ཡོད་པའི་གྷནྡྷོ་ལའི་དཀྱིལ་དུ་ཆུ་བོ་གངྒའི་འགྲམ་སྟོན་པས་སྐུ་ཁྲུས་
མཛད་པའི་རྫིང་བུ་ན་ཙནྡན་གོ་ཤི་ཥའི་སྡོང་པོ་འགྱེལ་བ་བརྡར་བའི་ལྡེ་གུ་ལ་རྒྱུ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བྱས་ནས་བི་ཤྭ་ཀརྨས་བཟོས་ཏེ་སངས་རྒྱས་དགུང་ལོ་སུམ་ཅུ་པའི་སྐུ་ཚད་གཅིག་
བཞེངས་པ་ནི་རྡོ་རྗེ་གདན་ན་ད་ལྟར་བཞུགས་པའི་མཧཱ་བྷོ་དྷིའི་སྐུ་འདི་ཡིན་ནོ། །
སྤྱན་འབྲས་གཉིས་ནི་ཚོང་དཔོན་གྱི་བུ་ལ་ཀླུའི་རྒྱལ་པོས་བྱིན་པའི་རིན་པོ་ཆེ་
མརྒད་ཅུང་ཡོད་པ་ཁྲུ་གང་ལ་ཕས་དུམ་བུ་གཉིས་བྱས་ནས་ཕུལ་བ་དེ་བཅུག་ཡོད་
པའོ། །སྐུ་དེ་བཞེངས་པའི་ཞག་གྲངས་མ་ཐིམ་པ་ལ་བྲམ་ཟེ་མས་ལྟས་པ་ལས་
རྐྱེན་ནས་སྐུ་ཡི་ཞབས་གཡས་པའི་མཐེའུ་ཆུང་མ་ཚང་བ་ཡོད་ཅེས་གྲགས་སོ། །ཕྱི་
རབས་སྤྲོ་བ་བསྐྱེད་པའི་ཕྱིར་དུ་སྐུ་གདུང་རིང་བསྲེལ་རྣམས་བྱིན་རླབས་ཀྱི་རྟེན་དུ་
བཞག་པའི་མཛད་པ་སྟེ་བཅུ་གཉིས་པའོ། །
སྟོན་པ་ཤཱཀྱ་ཐུབ་པས་མི་མཇེད་འཇིག་རྟེན་གྱི་ཁམས་འདིར་དགུང་ལོ་
བརྒྱད་ཅུའི་བར་ལ་གནས་ཆེན་གང་དང་གང་དུ་བཞུགས། མྱ་ངན་ལས་འདའ་
ཁར་བསྟན་པ་སུ་ལ་གཏད་བསྟན་པ་ནི། བྱེ་བྲག་བཤད་མཚོ་ཆེན་མོ་ལས། ཆོས་
འཁོར་གནས་དང་ཡངས་པ་ཅན། །ས་དཀར་ཅན་དང་ལྷའི་གནས། །འབྲོག་
གནས་མཆོད་རྟེན་རི་དང་ནི། །བྱིས་པ་གསོད་དང་ཀོ་ཤམ་བི། །འོད་མའི་ཚལ་
དང་སྒྲ་བཅས་དང༌། །སེར་སྐྱ་ཡི་ནི་གྲོང་ཁྱེར་ཏེ། །འདི་རྣམས་སུ་ནི་ཐུབ་པ་ཡི། །
སྐྱེས་མཆོག་ལོ་རེ་ལོ་རེ་བཞུགས། །འབར་བའི་གནས་ཀྱི་ཕུག་ཏུ་གཉིས། །སྨན་
གྱི་ནགས་སུ་ལོ་བཞི་སྟེ། །རྒྱལ་པོའི་ཁབ་ཀྱི་གྲོང་དུ་ལྔ། །ཉི་ཤུ་རྩ་གསུམ་མཉན་
ཡོད་དུ། །དཀའ་བ་སྤྱད་པ་ལོ་དྲུག་སྟེ། །ཉི་ཤུ་རྩ་དགུ་ཁབ་ན་གནས། །དེ་ལྟར་
རྒྱལ་བ་བརྒྱད་ཅུ་ལ། །ཐུབ་མཆོག་དམ་པ་མྱ་ངན་འདས། །ཐམས་ཅད་མཁྱེན་པ་
བཞུགས་པ་ཡི། །བསོད་ནམས་གནས་ནི་འདི་དག་ལགས། །རྟག་ཏུ་ལུས་དང་
ངག་དང་ཡིད། །རབ་ཏུ་གུས་པས་ཕྱག་འཚལ་ལོ། །ཞེས་པའོ། །བཅོམ་ལྡན་
རྒྱ་བོད་ཡིག་ཚང་ཆེན་མོ།
འདས་ཀྱིས་ལུང་རིམ་པར་བསྟན་ཏེ་བསྟན་པ་གཏད་པ་ནི། སྟོན་པས་འོད་སྲུངས་
ཆེན་པོ་ལ་གཏད། དེས་ཀུན་དགའ་བོ་ལ། དེས་ཤ་ནའི་གོས་ཅན་ལ། དེས་ཉེར་
སྦས་ལ། དེས་དྷི་དྷི་ཀ་ལ། དེས་བཙུན་པ་བུདྡྷ་ནནྟི་ལ། དེས་བུདྡྷ་མི་ཏྲ་ལ། དེས་
སློབ་མ་དགེ་སློང་རྩིབ་ལ། དེས་སུ་ན་ཤ་ཏ་ལ། དེས་རྟ་སྐད་ལ། དེས་མ་ཤི་པ་ལ།
དེས་ཀླུ་སྒྲུབ་ལ་གཏད། དེས་ཆོས་འཁོར་བར་པའི་ལྟ་བ་གཏན་ལ་འབེབས་
པའི་དབུ་མ་རིགས་ཚོགས་དང་བསྟོད་སྐོར་ལ་སོགས་པ་མཛད་པས་ན། ཐུབ་པ་
འདས་ནས་བཞི་བརྒྱ་ན། །མདོ་རྒྱུད་དུ་མར་ལུང་བསྟན་པའི། །ས་བརྒྱད་ནོན་
པའི་ཀླུ་སྒྲུབ་བྱོན། །ཤིང་རྟ་ཆེན་པོའི་ལམ་སྲོལ་གཏོད། །ཞེས་པའོ། །དེས་ཨཱརྱ་དེ་
བ་ལ། དེས་ར་ཧུ་ཏ་ལ། དེས་སངྒ་ནནྡ་ལ། དེས་དགེ་སློང་དགྲ་བཅོམ་ལ། དེས་གྷ་
ཡ་ཤ་ལ། དེས་ཀུ་མ་ར་ཛ་ལ། དེས་ཤ་ཡ་ཏ་ལ། དེས་བ་སུ་བནུ་ལ། དེས་མ་ནུ་ཏ་
ལ༑ དེས་ཧ་ཀ་ནི་ཀ་ཡ་ན་ཤ་ལ། དེས་དགེ་སློང་སེང་གེ་ལ་བསྟན་པ་གཏད་ཅིང་།
འདི་ཡན་ལ་ཐུབ་པ་ཆེན་པོ་རྒྱལ་ཚབ་དང་བཅས་པ་བསྟན་པའི་བདག་པོ་ཉི་ཤུ་རྩ་
ལྔ་བྱོན་ནོ། །དེ་རྟིང་སངས་རྒྱས་འདས་ནས་ལོ་སྟོང་ལ་ཉེ་བ་ན། འཕགས་པ་
ཐོགས་མེད་ཀྱིས། ཆོས་འཁོར་ཐ་མ་གཏན་ལ་འབེབ་པ་མངོན་པའི་བསྟན་བཅོས་
བརྩམས། བསྟན་པའི་བདག་པོ་མཛད་དེ། ལོ་སྟོང་ཉེ་ན་རྒྱལ་པོའི་རིགས། །ཐོགས་
མེད་སྐྱེས་བུ་དམ་པ་བྱོན། །མི་ཕམ་མགོན་པོའི་བཀའ་བཞིན་དུ། །ཤིང་རྟ་ཆེན་
པོའི་ཤུལ་ལམ་ཕྱེ། །ཞེས་པའོ། །དེ་རྟིང་ཕྱོགས་ཀྱི་གླང་པོས་ཤིང་རྟ་ཆེན་པོའི་སྲོལ་
གསུམ་པ་གཏོད་པས་ན། འདས་ནས་ཉིས་སྟོང་ལྔ་བརྒྱ་ན། །འཇམ་དབྱངས་བྱིན་
རླབས་ལས་འཁྲུངས་པའི། །ཕྱོགས་ཀྱི་གླང་པོ་རྗེས་འབྲང་བྱུང་། །མངོན་སུམ་
རྗེས་དཔག་གཉིས་དང་བཞིས། །གྲུབ་མཐའ་ངན་པའི་ལོག་རྟོག་བཅོམ། ། ཤེས་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བྱ་ཇི་བཞིན་གཏན་ལ་ཕབ། །ཅེས་པའོ། །དེ་ལ་སོགས་པའི་རྒྱན་དྲུག་མཆོག་
གཉིས་དང་། གྲུབ་ཆེན་བརྒྱད་ཅུ། ཀུ་སུ་ལུ་རྣམ་གཉིས་ལ་སོགས་མཁས་གྲུབ་
རིམ་པར་བྱོན་ནས་སངས་རྒྱས་ཀྱི་བསྟན་པ་དར་ཞིང་རྒྱས་པར་མཛད་དོ། །སྟོན་
པ་སངས་རྒྱས་ཤཱཀྱ་ཐུབ་པས་འགྲོ་བའི་དོན་མཛད་པའི་ཞིང་ཁམས་ཀྱི་མིང་ནི།
སྟོང་གསུམ་མི་མཇེད་ཀྱི་འཇིག་རྟེན་ཟེར་ལ། སྟོང་གསུམ་གྱི་དབྱེ་བ་ནི། རི་རབ་
གླིང་བཞི། གླིང་ཕྲན་ཉི་ཟླ། ལྕགས་རི་ཁོར་ཡུག་ཚང་མ་གཅིག་ནས་བགྲང་པའི་ཆ་
སྟོང་ ལ་སྟོང་ཆུང་ངུ་ཡང་ཟེར།སྟོང་ སྤྱི་ཕུད་ གཅིག་ གོ །དེ་སྟོང་ལ་སྟོང་ གཉིས་ པ་བར་
མའོ། །དེ་སྟོང་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཟེར་རོ། །དེ་
རྣམས་རེ་རེར་བགྲང་ན། རི་རབ། གླིང་བཞི། ཚངས་རིས་མན་ཆ་བྱེ་བ་ཕྲག་བརྒྱ་
སྟེ་དུང་ཕྱུར་གཅིག་གོ །མི་མཇེད་ཅེས་བྱ་བ་ནི། བཟོད་པའི་མིང་སྟེ། པད་དཀར་
ལས། ཉོན་མོངས་པ་གསུམ་གྱིས་མི་འཕྲོག་ཅིང་འདོད་ཅིང་བཟོད་ལ། དེ་ལ་
བསྲན་ཐུབ་པས་ན། མི་མཇེད་སངས་རྒྱས་ཀྱི་ཞིང་ཁམས་ཡིན་པས་མི་མཇེད་ཀྱི་
ཞིང་ཁམས་ཞེས་པའོ། །སྟོང་གསུམ་མི་མཇེད་ཀྱི་ཞིང་འདི་ནི་མཉམ་དུ་འཇིག་
ཞིང་། མཉམ་དུ་ཆགས་པར་བྱེད་དོ། །ལར་ཐུབ་པ་གངས་ཆེན་མཚོའི་ཕྱག་མཉམ་
གཞག་ཏུ་མཛད་པའི་སྟེང་ལྷུང་བཟེད་ཀྱི་ནང་ན་སྟོང་གསུམ་གྱི་སྟོང་ཆེན་པོའི་་་་་་
འཇིག་རྟེན་གྱི་ཁམས་ཆ་ཉི་ཤུ་རྩ་ལྔ་བརྩེགས་མར་ཡོད་པའི་བར་མ་བཅུ་གསུམ་པ་
དེ་མི་མཇེད་འཇིག་རྟེན་གྱི་ཁམས་འདི་ཡིན་པར་འདོད་ཅིང་། ལུགས་གཅིག་ལ།
སྟོང་གསུམ་འཇིག་རྟེན་གྱི་ཁམས་ཆ་ལྔ་ལྔ་དབུས་དང་ཕྱོགས་བཞིར་བསྒྲིགས་
པ་ལྔ་བརྩེགས་སུ་ཡོད་པའི་དཀྱིལ་མ་དེ་ཐུབ་པའི་ཞིང་མི་མཇེད་འཇིག་རྟེན་གྱི་
ཁམས་འདི་ཡིན་པར་འདོད་པ་ཡང་ཡོད་དོ། །ཐུབ་པའི་བསྟན་པ་གནས་ཚུལ་ལ།
རྒྱ་བོད་ཡིག་ཚང་ཆེན་མོ།
མདོ་སྡེ་བསྐལ་བཟང་ནས། དམ་པའི་ཆོས་ནི་ལོ་ལྔ་བརྒྱ་དང་གཟུགས་བརྙན་ལ་
ལྔ་བརྒྱ་སྟེ་ལོ་སྟོང་དུ་གནས་སོ་ཟེར་བ་དང་། མདོ་རྒྱུད་མང་པོ་ནས། ལོ་གྲངས་མི་
གཅིག་པ་དུ་མར་བཤད་ནའང་མདོ་དྲིན་ལན་བསབ་པར་བསྟན་པ་ལོ་ལྔ་སྟོང་ལྔ་བརྒྱ་གནས་རྒྱུ་ལ་
སྐྱེ་རྒུའི་བདག་མོ་རབ་ཏུ་བྱུང་བས་བསྟན་པ་ལོ་ལྔ་བརྒྱ་འགྲིབ་པར་བསྟན་ཏོ། །དེ་རྣམས་ནི་དྲང་ དོན་
དགོངས་པ་ཅན་ཡིན་ལ། འབུམ་ཊིཀ་སྣོད་འཇོམ་ནས་གསུངས་པ་འདི་ནི་སྒྲ་ཇི་
བཞིན་པ་ཡིན་པར་མཁས་པ་རྣམས་བཞེད་དོ། །དེ་ཅིའི་ཕྱིར་ཞེ་ན། འབུམ་ཊིཀ་
ནས་བསྟན་པ་ལོ་ལྔ་སྟོང་དུ་བཤད་པ་ལྔ་བརྒྱ་ཕྲག་བཅུར་ཕྱེ་བས་ལེའུ་བཅུ་ཐམ་
པར་འགྱུར་ཏེ། ལེའུ་དང་པོ་ལ་དགྲ་བཅོམ་པའི་ལེའུ གཉིས་པ་ལ་ཕྱིར་མི་འོང་
བའི་ལེའུ། གསུམ་པ་ལ་རྒྱུན་དུ་བཞུགས་པའི་ལེའུ་རྣམས་ལ། ཁོང་དུ་ཆུད་པའི་
ལེའུ་གསུམ་ཟེར། བཞི་པ་ལ་ལྷག་མཐོང་གི ལྔ་པ་ལ་ཏིང་ངེ་འཛིན་གྱི། དྲུག་པ་ལ་
ཚུལ་ ཁྲིམས་ཀྱི་ལེའུ་རྣམས་ལ་སྒྲུབ་པའི་ལེའུ་གསུམ་ཟེར། བདུན་པ་ལ་མངོན་
པའི། བརྒྱད་པ་ལ་མདོ་སྡེའི། དགུ་པ་ལ་འདུལ་བའི་ལེའུ་རྣམས་ལ་ལུང་གི་ལེའུ་
གསུམ་ཟེར། བཅུ་པ་ལ་རབ་ཏུ་བྱུང་བའི་རྟགས་ཙམ་ལས་ལྟ་སྤྱོད་རྣལ་མ་དང་མི་
ལྡན་པས་རྟགས་ཙམ་འཛིན་པའི་ལེའུ་སྟེ་འདི་ལ་ལྔ་བརྒྱ་ཐ་མ་ཞེས་བཤད་དོ། །
བསྟན་པ་ལོ་སྟོང་གི་སྟེང་ནས་སྔར་ ཇི་ཙམ་འདས་ད་ ལོ་གྲངས་དུ་ གནས་ནི།
འདིའི་ཐོག་ནས་ཞིབ་ཏུ་བརྩི་བའོ། །མདོ་སྡེ་བསྐལ་བཟང་ལས། བཅོམ་ལྡན་
འདས་ཤཱཀྱ་ཐུབ་པ། སྐྱེས་པའི་ཡུལ་ནི་སེར་སྐྱ་ཞེས་བྱའོ། །རིགས་ནི་རྒྱལ་རིགས་
སོ༑ ༑གདུང་ནི་གོའུ་ཏ་མའོ། །འོད་ནི་འདོམ་གང་པའོ། །ཡབ་ནི་ཟས་གཙང་ངོ་། །
ཡུམ་ནི་སྒྱུ་འཕྲུལ་མའོ། །སྲས་ནི་སྒྲ་གཅན་འཛིན་ཞེས་བྱའོ། །རིམ་འགྲོ་པ་ནི་ཀུན་
དགའ་བོའོ། །ཤེས་རབ་ཅན་གྱི་མཆོག་ནི་ཉེར་རྒྱལ་ལོ། །རྫུ་འཕྲུལ་ཅན་གྱི་མཆོག་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནི་པང་ནས་སྐྱེས་སོ། །འདུས་པ་དང་པོ་ནི་དགེ་སློང་དགྲ་བཅོམ་པ་སྟོང་ཉིས་བརྒྱ་
ལྔ་བཅུའོ། །སྐུ་ཚེའི་ཚད་ནི་ལོ་བརྒྱད་ཅུའོ། །དམ་པའི་ཆོས་ནི་ལོ་ལྔ་བརྒྱའི་བར་དུ་
གནས་ལ་ལྔ་བརྒྱའི་བར་དམ་པའི་ཆོས་ལྟར་སྣང་ངོ༌། །སྐུ་གདུང་ནི་རྒྱས་པར་
འགྱུར་རོ། །ཞེས་གསུངས་སོ། །
སངས་རྒྱས་མྱ་ངན་ལས་འདས་པའི་ཚུལ་བསྟན་ནས། དགྲ་བཅོམ་པ་ཆོས་ཀྱི་སྤྱན་
ལྡན་རྣམས་ཀྱིས་བཀའ་བསྡུ་བ་རིམ་པ་གསུམ་དུ་མཛད་པའི་ཚུལ་ནི། སྟོན་པ་
གཤེགས་ནས་དགྲ་བཅོམ་པ་ཤས་ཆེ་བ་ཡང་མྱ་ངན་ལས་འདའ་ཚུལ་བསྟན།
འཁོར་རྣམ་བཞི་ཐམས་ཅད་སྟོན་པ་མི་བཞུགས་པའི་མྱ་ངན་གྱིས་ཆོས་སྤྱོད་ལྷོད་
པར་གྱུར་པས་ལྷ་རྣམས་ན་རེ། ཉན་ཐོས་རྣམས་ཆོས་སྤྱོད་ལ་གཡེལ་བས་འཛམ་
བུ་གླིང་འདིར་བསྟན་པ་དུད་པ་ཙམ་འགྱུར་རོ་ཞེས་ཁྲེལ་འདེད་ཅིང་འཕྱ་བར་གྱུར་
པ་འཕགས་ པ་ འོད་སྲུངས་ ཆེན་ པོས་ གསན་ནས། བཀའ་ བསྡུ་ བར་ དགོངས་
ཏེ་གང་པོ་ལ་བཀའ་བགོས་ནས་དེས་ནམ་མཁའ་ལ་འཕགས་ཏེ་གཎྜི་བརྡུངས་
པས། དགྲ་བཅོམ་པ་ལྔ་བརྒྱར་ གཅིག་ གིས་མ་ ཚང་ བ་ འདུས། གཅིག་
ནི་འཕགས་པ་བ་གླང་བདག་ཤི་རི་ཤ་ཀའི་གཞལ་མེད་ཁང་ན་འགོག་པའི་ཏིང་ངེ་
འཛིན་ ལ་ བཞུགས་ པ་རྫུ་ འཕྲུལ་ གྱིས་ སྤྱན་ འདྲེན་དུ་ ཕྱིན་ ནས་ལོ་ རྒྱུས་སྨྲས་
པས་སྟོན་པ་གཤེགས་ན་བདག་ཀྱང་མྱ་ངན་ལས་འདའོ། ། འཕགས་པ་རྣམས་
བཟོད་པར་གསོལ་ཅིག ཆོས་གོས་རྣམ་གསུམ་ཚོགས་སུ་ཕུལ་ཅིག་གསུངས་ནས་
གཤེགས་སོ། །དེར་དགྲ་བཅོམ་པ་གཅིག་ཅིས་ཀྱང་དགོས་པར་བྱུང་ནས། འོད་
སྲུངས་ཀྱིས་ཀུན་དགའ་བོའི་རྒྱུད་བརྟགས་པས། དགྲ་བཅོམ་པ་ཐོབ་པར་ངེས་ཏེ།
དེའང་ཞི་བ་ལས་དྲག་པོས་བཅོམ་ན་འགྲུབ་པར་དགོངས་ནས། དགྲ་བཅོམ་པ་
རྒྱ་བོད་ཡིག་ཚང་ཆེན་མོ།
རྣམས་ཉན་ཐོས་དགེ་འདུན་མང་པོ་དང་བཅས་པ་འདུས་པའི་དབུས་ན་འཕགས་
པ་འོད་སྲུངས་ཀྱིས་ཀུན་དགའ་བོ་ལ་མཆོག་འདུས་པ་རྣམས་ཀྱི་གསེབ་ཏུ་ཁྱོད་ནི་
མ་འདུག་པར་ཕྱིར་སོང་ཞིག་གསུངས་པས། ཀུན་དགའ་བོ་ན་རེ། དེ་སྐད་མི་
གསུང་བར་ཞུ། སངས་རྒྱས་མྱ་ངན་ལས་འདའ་ ཁར། བསྟན་པ་དང་བདག་
ཀྱང་ཉིད་རང་ལ་གཏད་པ་ལགས་མོད། བདག་གིས་ནོང་པ་ཅི་ཡང་བགྱིས་པ་
མེད་ན་ཞུས་པས། ཁྱོད་ཀྱིས་ཚུལ་ཁྲིམས་ལ་སོགས་མ་ཉམས་པ་ངོ་མཚར་ཆེ་རྒྱུ་
མེད། གཞན་ཉེས་པ་བྱས་ཚུལ་རྣམས་བསྟན་གྱིས་ཚུལ་ཤིང་ལོང་ཞིག་གསུངས་
ནས། ཀུན་དགའ་བོ་ལ། ཅོ་བ་རྣམ་པ་བརྒྱད་ཀྱི་ཚིག་གིས་ཉེས་པའི་ཚུལ་ཤིང་
རིམ་པར་ གཏད་པས། ཁོང་ནི་གདོང་མཆི་མ་དང་བཅས་ པས། ཀྱེ་མ༑ བཅོམ་
ལྡན་འདས་ནི་མྱ་ངན་ལས་འདས། ང་ལ་མགོན་དང་སྐྱབས་བྱེད་པ་ནི་སུ་ཡང་
མེད། ངའི་གནས་སྐབས་འདི་འདྲ་བ་གྱུར་ཏོ། །ཞེས་སྨྲེ་ངག་འདོན་ཅིང་། ཕྱིར་
ཐོན་ནས་། སྤོ་བྱེད་ཀྱི་ནགས་སུ། དབྱར་ཟླ་གསུམ་ཚུལ་ལ་ཞུགས་དགོས་པ་འདྲ་
སྙམ་སྟེ་ཚོགས་ནས་བུད་དོ། །ཅོ་བ་རྣམ་པར་བརྒྱད་གང་ཞེ་ན། སྐྱེ་རྒུའི་བདག་
མོ་རབ་ཏུ་འབྱུང་བར་ཞུས་པ་དང༌། སྟོན་པ་ལ་ཆུ་རྙོག་མ་ཅན་དྲངས་པ་དང་།
ན་བཟའ་འཚེམ་དུས་པུས་མོའི་འོག་ཏུ་མནན་པ་དང༌། མྱ་ངན་ལས་འདའ་བ་
གསུངས་དུས་བཞུགས་པར་མ་ཞུས་པས་དྲི་ལན་ལོག་པར་བཏབ་པ་དང༌། སོ་
ཐར་སྡོམ་པའི་གནད་སྟོན་པར་བཞེད་པ་ཆེད་གཉེར་མ་ཞུས་པ་དང་། མྱ་ངན་ལས་
འདའ་ཁར་སྐུ་གསེར་མདོག་འཁོར་མང་པོ་ལ་བསྟན་པ་དང༌། སྐུའི་གསང་གནས་
སྦུབས་སུ་ནུབ་པ་བུད་མེད་ལ་བསྟན་པ་དང་རྣམ་པ་བརྒྱད་དོ། །དེའི་སྡོམས་ནི།
བུད་མེད་རབ་བྱུང་ཆུ་རྙོག་དྲངས། །ན་བཟའ་པུས་མནན་བཞུགས་མ་ཞུས། །དྲི་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལན་ལོག་བཏབ་སོ་ཐར་གནང༌། །གསེར་མདོག་སྐུ་དང་གསང་གནས་བསྟན། །
ཞེས་པ་རྣམས་སོ། །དེ་ནས་ཚེ་དང་ལྡན་པ་སྤོང་བྱེད་ཞེས་བྱ་བའི་དགྲ་བཅོམ་པ་
དེས་བསྐུལ་ནས་བསམ་གཏན་བསྒོམས་པས་ཀུན་དགའ་བོས་ཞག་བདུན་ན་དགྲ་
བཅོམ་པའི་འབྲས་བུ་ཐོབ་བོ། །དེར་རྒྱལ་པོའི་ཁབ་ཏུ་བྱོན་ཏེ་སྣམ་སྦྱར་ལྔ་བརྒྱའི་
ཁྲི་ཐོག་ཏུ་ཀུན་དགའ་བོ་བཞུགས་ནས། བཀའ་བསྡུ་བ་མཛད་པའོ། །དེའང་
བཀའ་བསྡུ་བ་དང་པོ་དོན་རྣམ་པ་བདུན་གྱི་སྒོ་ནས་བསྡུས་ཏེ། བདུན་གང་ཞེ་ན།
དུས་ནི་སངས་རྒྱས་མྱ་ངན་ལས་འདས་པའི་ཕྱི་ལོའི་དབྱར་དེའོ། །གནས་ནི་རྒྱལ་
པོའི་ཁབ་ཨ་སུ་གསང་བའི་བྲག་ཁུང་ངམ་རྡོ་ཅག་མའི་ཕུག་གོ །སྦྱིན་བདག་
ནི་རྒྱལ་པོ་མ་སྐྱེས་དགྲའོ། །དགྲ་བཅོམ་པ་ནི་ལྔ་བརྒྱ་འཚོགས་པའོ། །གང་
ཟག་སུའི་ཐུགས་རྒྱུད་ལས་བསྡུས་ན་འཕགས་པ་འོད་སྲུངས་ཀྱིས་བསྐུལ་ནས་ཀུན་
དགའ་བོས་མདོ་སྡེ་དང་། ཉེ་བ་འཁོར་གྱིས་འདུལ་བ། འོད་སྲུངས་ཀྱིས་མངོན་པའི་
སྡེ་སྣོད་རྣམས་དབྱར་ཟླ་འབྲིང་པོའི་ཚེས་བཅུ་དྲུག་ནས་བཟུང་སྟེ་བསྡུས་པའོ། །
བསྡུ་བའི་དང་པོ་ནི་སངས་རྒྱས་ཀྱི་བཀའ་སྡེ་སྣོད་གསུམ་མོ། །དགོས་བྱེད་
ནི་བསྟན་པ་རིན་པོ་ཆེ་དར་ཞིང་རྒྱས་པར་བྱ་བའི་ཕྱིར་རམ་ལྷ་རྣམས་ཀྱིས་འཕྱ་བ་
བསལ་བའི་ཕྱིར་དུ་བསྡུས་པ་དང་བདུན་ནོ། །བཀའ་བསྡུ་བར་པ་ལའང་དོན་རྣམ་
པ་བདུན་ཏེ། དུས་ནི་སངས་རྒྱས་མྱ་ངན་ལས་འདས་ནས། ལོ་བརྒྱ་དང་བཅུ་སོང་
བ་ནའོ། །གནས་ནི་ཡངས་པ་ཅན་གྱི་གཙུག་ལག་ཁང་དུའོ། །སྦྱིན་བདག་ནི་རྒྱལ་
པོ་དྷརྨ་ཆོས་རྒྱལ་མྱ་ངན་མེད་ཡིན་ནོ།ཨ་ཤོ་ཀའོ། །དགྲ་བཅོམ་པ་ནི་བདུན་བརྒྱའོ། །གང་
ཟག་ནི་དགྲ་བཅོམ་པ་ གྲགས་པས་གསོལ་བ་བཏབ་ནས་གནས་བརྟན་ཐམས་
ཅད་དོན་གྱི་ཐུགས་བརྒྱུད་ལས་བསྡུས་པའོ། །དངོས་པོ་ནི་སྡེ་སྣོད་གསུམ་མོ། །
རྒྱ་བོད་ཡིག་ཚང་ཆེན་མོ།
དགོས་བྱེད་ནི་སངས་རྒྱས་ཀྱི་བསྟན་པ་དར་ཞིང་རྒྱས་པར་བྱ་བའི་ཕྱིར་རོ། །རྒྱལ་
པོ་ཉི་མ་བཅུ་པའི་ཆོས་གནས་དགེ་སློང་ལྷ་ཆེན་པོས་རང་ཐག་རང་གིས་བཅད།
ཆོས་ལོག་རུང་མིན་བཞི་བརྩམས་ཏེ་དེའི་ལྟ་བ་ལ་ཞུགས་པའི་དགེ་འདུན་ཁྲི་ཕྲག་
མང་པོ་བསྡུས། སངས་རྒྱས་ཀྱི་བསྟན་པ་ལ་གནོད་ཚབ་ཆེ་བར་བྱུང་བ། དེ་
འགེགས་པའི་ཕྱིར་བསྡུས་པ་དང་བདུན་ནོ། །དེ་ལྟར་བཀའ་བསྡུ་གཉིས་པའི་དུས་
སུ་སྔར་སྟོན་པ་སངས་ རྒྱས་ ཀྱིས་ གསུངས་ཚད་སྡེ་སྣོད་རྣམས་མི་བརྗེད་པའི་
གཟུངས་ཐོབ་པའི་དགྲ་བཅོམ་རྣམས་ཚོགས་པའི་འགྲན་བསྡུར་ཞུ་དག་མ་ནོར་
བར་བྱས་པ་ཡིན་གྱི་པོ་ཏི་གླེགས་བམ་དང་ཡི་གེར་བཀོད་པ་ནི་ཚིག་འབྲུ་གཅིག་
ཀྱང་མེད་པར་བཞེད་དོ། །བཀའ་བསྡུ་གསུམ་པ་ལའང་དོན་བདུན་གྱི་དུས་ནི།
སངས་རྒྱས་མྱ་ངན་ལས་འདས་ནས་ལོ་སུམ་བརྒྱ་ལོན་པའི་དུས་སུའོ། །གནས་ནི་
ཁ་ཆེའི་བྱེ་བྲག་བི་ཛ་ལན་དྷ་རའི་གཙུག་ལག་ཁང་དུའོ། །སྦྱིན་བདག་ནི་རྒྱལ་པོ་
ཀ་ནི་ཀའོ། །ཚོགས་པ་ནི་དགྲ་བཅོམ་པ་ལྔ་བརྒྱ། བྱང་ཆུབ་སེམས་དཔའ་ལྔ་བརྒྱ།
སོ་སོ་སྐྱེ་བོའི་པཎྜི་ཏ་ཁྲི་དྲུག་སྟོང་རྣམས་འདུས་སོ། །གང་ཟག་ནི་དགྲ་བཅོམ་པ་
པུར་ནི་ཀས་གསོལ་བ་བཏབ་སྟེ། སྐྱེ་བ་ཐ་མའི་བྱང་ཆུབ་སེམས་དཔའ་སུ་མུ་ཁྲི་
ཏའི་ཐུགས་རྒྱུད་ལས་བསྡུས་སོ། །དངོས་པོ་ནི་སྡེ་སྣོད་གསུམ་མོ། །དགོས་ཆེད་
ནི་སྤྱིར་སངས་རྒྱས་ཀྱི་བསྟན་པ་དར་ཞིང་རྒྱས་ལ་ཡུན་རིང་དུ་གནས་པར་བྱ་བའི་
ཕྱིར་དང༌། སྒོས་སུ་རྒྱལ་བའི་བཀའ་ལ་ཕྱི་རབས་ཀྱི་གང་ཟག་རྣམས་ཀྱིས་ལྷག་
ཆད་ནོར་འཁྲུལ་དུ་འདོན་པ་དང་སྒྲོ་འདོགས། སྐུར་འདེབས་ཀུན་སྤང་བའི་ཕྱིར་
དུ་དག་པར་བསྡུས་པ་དང་བདུན་ནོ། །བཀའ་བསྡུ་གསུམ་པ་འདིའི་དུས་སུ་སྡེ་
སྣོད་གསུམ་ལ་རྟོགས་ཚད་ཐམས་ཅད་གཞུང་དུ་བཀོད་ཅིང་། དཀར་ཤོག་ཏུ་
A8



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཏབ་ནས། བམ་པོ་དང་ལེའུའི་རྣམ་གྲངས་གསལ་བར་བྱས་སོ། །བཀའ་བསྡུ་བ་
རིམ་པ་གསུམ་པོ་འདི་ནི། ཐེག་པ་ཆུང་ངུའི་བསྡུ་བའོ། །ཐེག་པ་ཆེན་པོའི་བཀའ་
བསྡུ་བ་ནི། རྒྱལ་པོའི་ཁབ་ཀྱི་ལྷོ་ཕྱོགས་བི་མ་ལ་སྭ་བྷ་ཝ་ཞེས་པའི་རི་ལ་རྒྱལ་
སྲས་འབུམ་ཕྲག་བཅུ་འདུས་ཏེ་བཀའ་བསྡུ་གསུམ་པའི་དུས་སུ་བསྡུས་སོ། །སོ་སོ་
ཞལ་མཐུན་དུ། རྩ་བའི་སྡེ་པ་བཞིའི་ལྟ་སྤྱོད་ཐུན་མོང་དུ་སྟོན་པ་བྱེ་བྲག་བཤད་
མཛོད་ཆེན་མོ་ཞེས་བྱ་བ་བམ་པོ་སུམ་བརྒྱ་ཡོད་པ་གཅིག་བརྩམས། དེ་ནི་རྒྱ་གར་
དུ་བསྟན་བཅོས་རྩོམ་པའི་ཐོག་མ་ཡིན་ནོ། །འདི་བོད་དུ་ཚང་མ་མ་འགྱུར་བར་
བྱེད། འདི་ཆོས་འཁོར་དང་པོ་བདེན་བཞིའི་ཆོས་རྣམས་གཏན་ལ་དབབ་ཕྱིར་
བརྩམས་པའོ། །འཇམ་དཔལ་གྱིས་མངོན་པ། བྱམས་པས་འདུལ་བ། ཕྱག་ན་རྡོ་
རྗེས་མདོ་སྡེ་རྣམས་བསྡུས་སོ་ཞེས་གྲགས་ཤིང་། གསང་སྔགས་ཀྱི་ཆོས་རྣམས་ནི་
སྟོན་པས་ལུང་བསྟན་པ་བཞིན། རྒྱལ་པོ་ཛའི་ཁང་སྟེང་དུ་བྱིན་གྱིས་རླབས་ལས་
ཆར་ལྟར་བབ་པར་བྱེད་དོ། །སྡེ་སྣོད་གསུམ་པོའི་བཀའ་བསྡུ་ཚར་ནས། ཐམས་
ཅད་པོ་ཏི་གླེགས་བམ་དུ་བཀོད་ཡོད་པའི་མཚམས་སུ། ལྷ་མ་སྲིན་སྡེ་བརྒྱད་
སོགས་གསུང་རབ་ཀྱི་ཞབས་ཏོག་དང་བདག་འཛིན་ལ་མ་འཆམ་པར་སྐུ་གདུང་
བཞིན་དུ་བགོ་ར་ཐོབ་ཁྱེར་བྱས་པས། ཁྲི་བརྒྱད་སྟོང་པ་ལྷས་ཐོབ། ཤེས་རབ་ཁྲི་
པ་ལྷ་མིན་གྱིས་ཐོབ། ཉི་ཁྲི་མིས་ཐོབ། ལང་ཀར་གཤེགས་པ་སྲིན་པོས་ཐོབ།
ཏོག་གཟུངས་བདུད་ཀྱིས་ཐོབ། གཟུངས་མ་མོས་ཐོབ། འབུམ་ཀླུས་ཐོབ་སྟེ།
གཟའ་ཁྱབ་འཇུག་གི་སྐལ་བ་ཆད་པས་གཞན་ཐམས་ཅད་མི་ཡུལ་དུ་འདུས།
འབུམ་ཀླུ་ཡུལ་ནས་མ་ལོན་པའི་སྐབས་སུ་ཀླུའི་རྒྱལ་པོ་རཀྵ་ཀ་བྱ་བ་ལ་ནད་ཙི་ཙི་
ཛོ་ལས་ཐེབས་པ་སུས་ཀྱང་འཆོས་མ་ཐུབ་སྟེ་སྨན་པ་འཚོ་བྱེད་གཞོན་ནུའི་བུ་སློབ་
རྒྱ་བོད་ཡིག་ཚང་ཆེན་མོ།
དཔོན་ཀླུ་སྒྲུབ་ཀྱིས་བཅོས་པའི་གཏང་རག་ལ་འབུམ་ཕུལ་ནས་མི་ཡུལ་རྒྱ་གར་ལྷོ་
ཕྱོགས་ནས་རིམ་པས་དར་ཏེ་རྒྱ་བོད་མཚམས་རྒྱལ་མོ་ཚ་བ་རོང་དུ་ཕེབས་པ་
ཆོས་རྒྱལ་ཁྲི་སྲོང་ལྡེའུ་བཙན་གྱིས་གླངས་ཁམས་པ་གོ་ཆ་གདན་འདྲེན་དུ་བཏང་། །
བསམ་ཡས་སུ་ཕེབས་ནས་བོད་ཁམས་སྤྱི་ཁྱབ་ཏུ་དར་ཞིང་རྒྱས་པར་གྱུར་པས་་་་་
རྒྱས་པ་འབུམ་ཞེས་གྲགས་པའོ། །འབུམ་ལ་ཤོ་ལོ་ཀ་འབུམ་ཡོད་པས་འབུམ་
ཞེས་ཟེར་ཞིང་ལེའུ་བདུན་ཅུ་རྩ་གཉིས་བམ་པོ་སུམ་བརྒྱ་ཤད་བཞི་ཁྲི་བཞི་འབུམ་
ཚེགས་བྱེ་བ་བཞི་ཁྲི། གཞན་ཡང་བཀའ་ཐམས་ཅད་ལ་འདི་བཞིན་གྱི་རྒྱས་བཤད་
ཡོད་ཅིང་། མདོར་ན་སྐབས་ཆེན་བརྒྱད། སྐབས་བུ་ཆུང་བདུན་ཅུ་ཐམ་པ་ནི།
བཀའ་རྒྱས་པ་འབུམ་ནས་བསྡུས་པ། ཡི་གེ་གཅིག་མ་ཡན་ཆད་ལ་ཚང་ངོ༌། །
འབུམ་བོད་ཡུལ་དུ་སྒྱུར་བ་པོ་སྔོན་མ་ནི་མཁས་པ་བཻ་རོ་ཙཱ་ན་ཡིན་ནོ། །ད་ལྟ་ཤོ་
ལོ་ཀ་འབུམ་མ་ཚང་བ་ནི་མཐའ་དུམ་གཅིག་ཀླུའི་ཡུལ་དུ་ལུས་པར་བྱེད་ནའང་།
ཆོས་ཉིད་མི་འགྱུར་བའི་ལེའུས་མཇུག་བསྡུས་པས། དོན་ལ་ཚང་བར་ཀ་ཅོག་ཞང་
གསུམ་ལ་སོགས་ལོ་པཎ་མཁས་པ་རྣམས་བཞེད་པ་མཐུན་ནོ། །ཡང་འབུམ་སྡེ་ལྔ་
བྱ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་འབུམ་ནི་རྒྱས་པ་འབུམ་ལ་ཟེར་ཏེ།
ཟབ་ཅིང་རྒྱ་ཆེ་བའི་ཕྱིར་ན་འབུམ། ཤོ་ལོ་ཀ་འབུམ་ཡོད་པས་ན་འབུམ་ཞེས་བྱའོ།།
དཀོན་བརྩེགས་ལ་སྨོན་ལམ་འབུམ་ཡོད་པས་ན་འབུམ་ཞེས་བྱའོ། །ཕལ་པོ་ཆེ་ལ་
སངས་རྒྱས་ཀྱི་མཚན་འབུམ་ཡོད་པས་ན་འབུམ་ཞེས་བྱ་སྟེ་མཚན་དགུ་བརྒྱ་མ་
ཚང་བ་འཕགས་པ་གླང་རུ་ལུང་བསྟན་ཡོད་པས་ཚང་ངོ༌། །ལང་ཀར་གཤེགས་
པའི་མདོ་ནི་སྲིན་ཡུལ་ལང་ཀ་པུ་རིར་བཞེངས་སུ་གསོལ་ཏེ་སྲིན་པོ་བཏུལ་བའི་
རྣམ་གྲངས་འབུམ་ཡོད་པས་ན་འབུམ་ཞེས་བྱའོ། །མྱ་ངན་ལས་འདས་པའི་འབུམ་
51



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནི་སྟོན་པ་མྱ་ངན་ལས་འདའ་ཁར་ཞལ་ཆེམས་འབུམ་ཡོད་པས་ན་མྱང་འདས་་་་་་་
འབུམ་ཞེས་བྱའོ། །གསུང་རབ་ཡན་ལག་བཅུ་གཉིས་ནི། བརྒྱད་སྟོང་འགྲེལ་པ་
སྙིང་པོ་མཆོག་ལས། མདོ་སྡེ་དབྱངས་སྙན་ལུང་དུ་བསྟན། །ཚིགས་བཅད་ཆེད་
བརྗོད་གླེང་གཞི་དང་། །རྟོགས་བརྗོད་དེ་ལྟ་བུ་བྱུང་དང༌། །སྐྱེས་རབས་ཡན་ལག་
བཅུ་གཉིས་ཡིན། །བཀའ་བསྡུ་གསུམ་པ་དགོས་པའི་ཉེར་ལེན་ནི། དེའི་དུས་ན།
ཉན་ཐོས་དགེ་འདུན་ཐམས་ཅད་སྟོན་པ་སངས་རྒྱས་ཀྱི་བཀའ་རྗེས་སུ་སློབ་པར་
འདོད་པ་མཐུན་ཞིང་། ལྟ་བ་མ་ལོག་པ་ཤ་སྟག་ཡིན་ནའང་གང་ཟག་དབང་པོ་
རབ་ འབྲིང་ ཐ་ གསུམ་ གྱིས་སྟོན་ པས་ གསུངས་ པའི་དྲང་ དོན་ངེས་ དོན་ལྡེམ་
དགོངས་ལ་སོགས་པ་རྣམས་ལ་གོ་ཡུལ་ཐ་དད་དུ་བཟུང་། དེའི་ཚིག་གི་ཕྱོགས་ལ་
ཞེན་ནས་སོ་སོར་གྱེས་པའི་སྡེ་པ་བཅོ་བརྒྱད་དུ་གྲགས་པ་བྱུང་བ། དེ་དུས་དགེ་
འདུན་ལ་འགྱེད་པའི་ཕྱིར་རྩོད་པ་བྱུང་སྟེ། གཞི་ཀུན་ཡོད་པར་སྨྲ་བའི་སྡེ་པ་ན་རེ།
ངེད་ཚང་འདོན་ཅིང་འཛིན་པའི་ཆོས་ལུགས་འདི་ཁོ་ན་བཀའ་ངེས་ཅན་ཡིན་
གྱིས་གཞན་བཅུ་བདུན་པོ་དེ་ལྟར་མ་ཡིན་ནོ་ཟེར་ཞིང་། གཞན་རྣམས་ཀྱང་རེ་རེ་
བཞིན་དུ་ངེད་ཀྱི་འདི་བཀའ་ཡིན་པ་སྡེ་སྣོད་གསུམ་ན་གསལ། ཟེར་བ་ལ་སོགས་
ཀྱི་རྩོད་པ་བྱུང་ངོ༌། །དེའང་རྩ་བའི་སྡེ་པ་བཞི། དེ་ལས་གྱེས་པའི་བཅོ་བརྒྱད་ཡོད་
དེ༑ རྩ་བའི་བཞི་ནི། ཐམས་ཅད་ཡོད་པར་སྨྲ་བ། ཕལ་ཆེན་པ། མང་པོས་བཀུར་
བ༑ གནས་བརྟན་པའི་སྡེ་པ་དང་བཞིའོ། །ཡོད་སྨྲ་ལས་གྱེས་པ་བདུན་ནི། ཐམས་
ཅད་ཡོད་སྨྲ་པ། ས་སྟོན་པ། འོད་སྲུངས་པ། ཆོས་སྲུངས་པ། གོས་དམར་ཅན།
རྣམ་པར་ཕྱེ་སྟེ་སྨྲ་བ། མང་དུ་ཐོས་པ་ལ་སྦྱངས་པའི་སྡེ་དང་བདུན་ནོ། །དེ་དག་གི་
སྐད་ནི་སཾ་སྐྲྀ་ཏས་ཆོས་སྟོན། རིགས་རྒྱལ་རིགས་པ་སྒྲ་གཅན་འཛིན་གྱི་བརྒྱུད་དོ།།
རྒྱ་བོད་ཡིག་ཚང་ཆེན་མོ།
བསླབ་པ་ལ་གུས་པའི་མཆོག་གོ །མཁོ་བའི་ཡོ་བྱད་བཅུ་གསུམ་ནི། སྣམ་སྦྱར།
བླ་གོས། ཐང་གོས། ཤམ་ཐབས། ཤམ་ཐབས་ཀྱི་གཟན། རྔུལ་གཟན། དེའི་ཡང་
གཟན། གདོང་ཕྱིས། རྣག་གཟན། གཡན་པ་དགབ་པ། སྐྲ་བཟེད། འདིང་བ།
དབྱར་གྱི་རས་ཆེན་དང་བཅུ་གསུམ་མོ། །དེ་ལ་སྣམ་སྦྱར་ནི། རབ་ཀྱི་རབ་ལ་སྣམ་
ཕྲན་ཉེར་ལྔ། དེའི་འབྲིང་ལ་ཉེར་གསུམ། དེའི་ཐ་མ་ལ་ཉེར་གཅིག གླེགས་བུ་
ཕྱེད་དང་ལྔའོ། །འབྲིང་གི་གསུམ་པོ་ལ་སྣམ་ཕྲན་བཅུ་དགུ། བཅུ་བདུན། བཅོ་
ལྔའོ། །གླེགས་བུ་ཕྱེད་དང་བཞི་པའོ། །ཐ་མའི་གསུམ་པོ་ལ་སྣམ་ཕྲན་བཅུ་
གསུམ། བཅུ་གཅིག དགུ་པའོ། །གླེགས་བུ་ཕྱེད་དང་གསུམ་པའོ། །རྟགས་ནི།
ཨུཏྤལ་དང་། རིན་པོ་ཆེའམ། ཤིང་ལོའམ། འཁོར་ལོའམ། པདྨའོ། །ཕལ་ཆེན་སྡེ་
པ་ལས་གྱེས་པ་ལྔ་ནི། ཤར་གྱི་རིར་གནས་པའི་སྡེ། ནུབ་ཀྱི་རི་ལ་དང༌། གངས་
ཀྱི་རི་ལ་དང་། འཇིག་རྟེན་ལས་འདས་པར་སྨྲ་བ། རྣམ་པར་བརྟགས་ཏེ་སྨྲ་བའི་
སྡེ་པ་དང་ལྔའོ། །སྐད་པྲ་ཀྲྀ་ཏས་སྟོན། རིགས་བྲམ་ཟེ་འཕགས་པ་འོད་སྲུངས་ཀྱི་
སློབ་བརྒྱུད། སྦྱངས་པའི་ཡོན་ཏན་དང་ལྡན་པའི་མཆོག་གོ །སྣམ་སྦྱར་འདྲ།
རྟགས་དཔལ་བེའུ། གཡུང་དྲུང་ངོ༌། །མང་པོས་བཀུར་བ་ལས་གྱེས་པ་གསུམ་ནི།
ས་སྒྲོགས་ཀྱི་སྡེ། བསྲུང་བ་པའི་སྡེ། གནས་མ་བུའི་སྡེ་དང་གསུམ་མོ། །སྐད་
པི་ཤ་ཙིས་སྟོན། རིགས་འབྲེག་མཁན་ལས་སོ། །འཕགས་པ་ཉེ་བ་འཁོར་གྱི་
སློབ་བརྒྱུད་འདུལ་བ་འཛིན་པའི་མཆོག་གོ །སྣམ་སྦྱར་འདྲ། རྟགས་དུང་ངོ༌། །
གནས་བརྟན་པའི་སྡེ་པ་ལས་གྱེས་པ་གསུམ་ནི། གཙུག་ལག་ཁང་ཆེན་པོའི་སྡེ།
རྒྱ ལ་བྱེད་ཚལ་ན་གནས་པའི་སྡེ། འཇིགས་མེད་རི་ལ་གནས་པའི་སྡེ་དང་གསུམ་
མོ༑ ༑སྐད་ཨ་བ་བྷཾ་ཤས་ཆོས་སྟོན། རིགས་བྲག་གོར་སྡེའི་གདོལ་པ་ཀ་ཏ་ཡ་ནའི་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སློབ་བརྒྱུད། མཐའ་འཁོབ་འདུལ་བའི་མཆོག་གོ །སྣམ་སྦྱར་འདྲ། རྟགས་བུམ་
པའོ། །དེ་རྣམས་ཀྱི་ལོག་རྟོག་འགོག་ཅིང་སྡེ་པ་བཅུ་བདུན་ཆོས་དྲང་པོ་མ་ཡིན་
ཟེར་བ་བསལ་བའི་ཕྱིར། བཀའ་བསྡུ་བ་གསུམ་པ་མཛད་པའོ། །ཉན་ཐོས་སྡེ་པ་
བཅོ་བརྒྱད་དུ་གྱེས་པའི་རྒྱུ་མཚན་གསལ་ཆ་ནི། མ་ག་དྷ་བཟང་མོའི་རྟོགས་པ་
བརྗོད་པའི་མདོ་ལས། ཉན་ཐོས་སྡེ་པ་བཅོ་བརྒྱད་སོང་ལ། ལག་ལེན་ནི། རྟེན་
འབྲེལ་འཁོར་ལོ་དང༌། སྡོམ་པ་གཏོང་ཐོབ། ཐ་ན་བྱིན་ལེན། དུང་ཆུ་ཡན་ལ་མི་
འདྲ་བ་བཅོ་བརྒྱད་ཡོད་དོ། །གླང་ཆེན་ཁྲོན་པ་ཆེ་དང་ཙན་དན་དང༌། །གླང་ཆེན་
བེའུ་ཀུན་ར་དང༌། །མི་གཙང་སྲེ་དང་དབང་བསྐུར་བ། །རས་ཡུག་ཆེ་དང་འཐབ་
མོ་ཞེས། །བཅུ་པོ་ཀྲི་ཀྲིའི་རྨི་ལྟས་ཡིན། །ཞེས་གསུངས་པ་སྡོམ་གྱི་མཆོག་གོ །རྒྱ་
གར་ན་ཕྱི་རོལ་མུ་སྟེགས་པ་ལའང་། རིག་བྱེད་པ་དང་། གྲངས་ཅན་པ། དཔྱོད་པ་
བ་རྣམས་ལ་ རྩ་བའི་སྡེ་བཞི་ ༼འདིར་གཅིག་ཆད་པས་མ་དཔེ་གཞན་དང་བསྡུར་དགོས། ཟེར་ཞིང་།
དེ་རྣམས་ལ་གྱེས་པའི་སྡེ་པ་བཅོ་བརྒྱད་དུ་དབྱེ་བ་ཡོད་པར་གྲགས་སོ། །སྤྱིར་
དུ་ཆོས་ཐམས་ཅད་བསྡུ་ན་བཀའ་དང་བསྟན་བཅོས་གཉིས་སུ་འདུས་ཏེ། དབྱིག་
གཉེན་གྱི་རྣམ་པར་བཤད་པའི་རིགས་པ་ལས། ཆོས་རྣམས་ཐམས་ཅད་མདོར་བསྡུ་
ན༑ བཀའ་དང་བསྟན་བཅོས་གཉིས་སུ་འདུས། །ལེགས་པར་གསུངས་དང་དེའི་
དགོངས་འགྲེལ་དང་། །དེའི་དབང་གིས་ཤཱཀྱའི་བསྟན་པ་ནི། །འཇིག་རྟེན་ཁམས་
སུ་ཡུན་རིང་གནས་པར་འགྱུར། །ཞེས་གསུངས་ལ། བཀའ་དང་བསྟན་བཅོས་ཀྱི་
ཁྱད་པར་ནི། སྟོན་པ་བཞུགས་རིང་ཉིད་རང་གིས་གསུངས་པ་དང༌། གཞན་
ཆོས་ཀྱི་སྒྲ་བྱུང་བ་ཐམས་ཅད་བཀའ་ཡིན་ནོ། །སྟོན་པ་གཤེགས་ནས་ད་ལྟའི་བར་
མཛད་པ་ཐམས་ཅད་བསྟན་བཅོས་ཡིན་ནོ། །སྟོན་པ་ཉིད་རང་གིས་དངོས་སུ་
རྒྱ་བོད་ཡིག་ཚང་ཆེན་མོ།
གསུངས་པ། འཇམ་དཔལ་མཚན་བརྗོད་ ལ་སོགས་པ་རྣམས་ནི་ཞལ་ནས་
གསུངས་པའི་བཀའ་ཡིན་ནོ། །གང་ཟག་གཞན་གྱི་རྒྱུད་བསྐུལ་ནས་གསུངས་པ་
རྣམས་ནི་བྱིན་གྱིས་རླབས་པའི་བཀའོ། །མདོའི་གླེང་གཞི་དང་ཆོས་ཀྱི་སྡོམ་
དང་བཀའ་བསྡུ་བར་གྱིས་ཤིག་གསུངས་པ་ལ་སོགས་པ་རྣམས་ནི་རྗེས་སུ་གནང་
བའི་བཀའོ། །ཤེར་སྙིང་ལ་བཀའ་གསུམ་ག་ཚང་བར་བྱེད་པ་ནི་ཟབ་པའི་ཕྱིར་རོ།།
དེ་ལྟར་བཀའ་གསུམ་པོ་འཆད་པར་འདོད་ན། སྟོན་པ་དང་འཁོར་དང་གནས་དང་
དུས་དང་ཆོས་ཏེ་ཆད། །ཕུན་སུམ་ཚོགས་པ་ལྔའི་སྒོ་ནས་འཆད་པ་ཡིན་ནོ། །བཀའ་
ཕལ་ཆེ་བའི་ཞུ་བ་པོ་བརྒྱད་ནི། ཤཱ་རིའི་བུ་དང་། རབ་འབྱོར། ཀོ་ཤི་ཀ བྱམས་པ།
འོད་སྲུངས། གང་པོ། གངྒཱའི་ལྷ་མོ། ཀུན་དགའ་བོ་རྣམས་སོ། །བསྟན་བཅོས་
འཆད་པར་འདོད་ན། དོན་རྣམ་པ་གཉིས་ཏེ། ལོ་རྒྱུས་ཀྱི་དོན་དང་། དོན་དངོས་
གཞིའོ། །དེའང་བཀའ་བསྟན་བཅོས་གང་འཆད་ཉན་བྱེད་ཀྱང་བར་ཆད་སྤངས་རྒྱུ་
ནི༑ ལུང་དང་མངོན་པར་རྟོགས་པའི་བར་འཆད་དོ། །འདུ་ཤེས་བཞི་སྒོམ་དགོས་
པ་ནི། འཕེལ་བར་བྱེད་པ་ལོངས་སྤྱོད་ནོར་གྱི་འདུ་ཤེས་དང་། ཉོན་མོངས་པའི་
ནད་ཞི་བར་བྱེད་པ་འཚོ་བྱེད་སྨན་གྱི་འདུ་ཤེས་དང་། དགོས་འདོད་འབྱུང་བ་ཡིད་
བཞིན་ནོར་བུའི་འདུ་ཤེས་དང༌། མི་ཟད་པའི་དོན་འབྱུང་བས་ན་མྱ་ངན་ལས་
འདའ་བའི་འདུ་ཤེས་རྣམས་བསྒོམ་པའི་ངང་ནས། འཆད་པ་དང་། ཉན་པར་
བྱའོ། །ཉན་ཐོས་དགེ་འདུན་གྱི་ཚོགས་རྣམས་ལ། མིག་གི་འབྲས་བུ་ལྟར་གཅེས་
པའི་བསླབ་པ་གསུམ་ནི། ལྷག་པ་ཚུལ་ཁྲིམས་ཀྱི་བསླབ་པ་དང་། ལྷག་པའི་
སེམས་དང་ལྡན་པའི་བསླབ་པ་དང༌། ལྷག་པ་ཤེས་རབ་ཀྱི་བསླབ་པ་དང་གསུམ་
མོ༑ ༑བསོད་ནམས་བྱ་བའི་དངོས་པོ་ལ་གསུམ་སྟེ། སྦྱིན་པ་ལས་བྱུང་བའི་བསོད་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནམས་བྱ་བའི་དངོས་པོ་དང༌། ཚུལ་ཁྲིམས་ལས་བྱུང་བའི་བསོད་ནམས་བྱ་བའི་
དངོས་པོ་དང་། བསྒོམས་པ་ལས་བྱུང་བའི་བསོད་ནམས་བྱ་བའི་དངོས་པོ་དང་
གསུམ་མོ། །དེ་ལྟར་བསླབ་གསུམ་གྱི་རྒྱལ་མཚན། དངོས་པོ་གསུམ་གྱི་བ་དན་
ལྡན་ན། འཕགས་པའི་དགེ་སློང་གི་དགེ་འདུན་མཚན་ཉིད་དང་ལྡན་པ་ལགས་
པས་དེ་དོན་ལ་འབད་འཚལ་ལོ། ཁྲོ་དང་བརྡེག་དང་བཤེ་དང་མཚང་འབྲུ་དང་། །
ལན་འདོན་མི་བྱེད་དགེ་སློང་ཆོས་བཞི་ཡིན། །ཚེ་འདིའི་སྣང་བ་རྙེད་དང་མ་རྙེད་
དང༌། །གྲགས་དང་མ་གྲགས་བདེ་དང་སྡུག་བསྔལ་དང་། །བསྟོད་དང་སྨད་དང་
འཇིག་རྟེན་ཆོས་བརྒྱད་འདི། །མགོ་སྙོམས་གྱུར་ན་བྱང་སེམས་རྩ་བ་ཡིན། །
སངས་རྒྱས་མྱ་ངན་ལས་འདས་ནས་ལོ་བརྒྱ་དང་བཅུ་སྐོར་ན།སྤྲིན་ཆེན་པོར་
ཁྱེད་ཀྱི་འཁོར་ལོས་བསྒྱུར་བའི་རྒྱལ་པོ་ཞེས་བྱ་བ་དང༌། སྙིང་རྗེ་པད་དཀར་ལས། འདིས་ཉིན་ཞག་གཅིག་
ལ་མཆོད་རྟེན་བརྒྱད་ཁྲི་བཞི་སྟོང་བྱེད། ཅེས་ལུང་བསྟན་ནོ། །ཆོས་རྒྱལ་མྱ་ངན་མེད་ཅེས་པས་
འཛམ་བུ་གླིང་མཐའ་དག་གི་རྒྱལ་པོ་བྱས་སོ། །དེ་ནས་རིམ་གྱིས་རྒྱལ་སར། ཙནྡ་
བདུན་བྱུང་བ་ནི། ཧ་ཏི་ཙནྡ། བྲི་ཙནྡ། ཨ་ཁེ་ཙནྡྲ། དྷརྨ་ཙནྡ། ཀརྨ་ཙནྡ། བྷི་ཏྲ་མ་
ཙནྡ། གྷོ་མི་ཙནྡྲ་རྣམས་སོ། །གྷོ་མི་ནི་ཛ་ལན་དྷ་རའི་སློབ་མ་ཡིན་ཅིང་། དེའི་ཕྱག་
རྒྱ་མོ་ཀླུ་མོ་གཅིག་གིས་ནུབ་རེ་བཞིན་རྒྱལ་བུ་རེ་ཟོས་པས་ཀླུ་མོ་དེ་རྒྱལ་པོ་གོ་མི་
ལས་བཏུལ་ལོ། །དེ་ནས་རྒྱལ་སར། པཱ་ལ་བདུན་བྱུང་སྟེ། གོ་མི་པཱ་ལ། དྷརྨ་པཱ་ལ།
བྷི་ཁ་པཱ་ལ། ར་མ་པཱ་འདིའི་དུས་སུ་མདོ་དྲན་པ་ཉེ་བར་བཞག་པ། ས་ཆེན་ཚུལ་ཁྲིམས་རྒྱལ་བས་
བསྒྱུར་གདའོ། །ལ། ཧི་མ་པཱ་ལ། མོ་པཱ་ལ། ནེ་པཱ་ལ་རྣམས་སོ། །ནེ་པཱ་ལའི་དུས་
སུ་བློན་པོས་ངོ་ལོག་བྱས་ནས་པཱ་ལའི་བང་སོ་བསྣུབས་སོ། །དེ་ནས་སེ་ན་བཞི་
བྱུང་སྟེ། བཱ་ན་སེ་ན། ཀེ་པ་སེ་ན། མ་ནི་ཏྲ་སེ་ན། མ་ཧེན་སེ་ནའོ། །ཙནྡ་བདུན་
རྒྱ་བོད་ཡིག་ཚང་ཆེན་མོ།
དང་། པཱ་ལེ་བདུན་ནི་ལྷ་མོ་ཙུནས་བྱིན་གྱིས་རླབས་པའི་གྲུབ་ཐོབ་ཡིན་ནོ། །པཱ་ལ་
བདུན་པོའི་རིང་ལ་མཁས་གྲུབ་ཐམས་ཅད་བྱོན་ནོ། །དྷརྨ་པཱ་ལ་རྒྱ་གར་ན་བཞུགས་
པའི་དུས་སུ། བོད་ན་རྒྱལ་པོ་སད་ན་ལེགས་མཇིང་ཡོན་ཡོད་པས་ཡར་ལུང་བང་
སོའི་རྡོ་རིང་ལ་ཡི་གེར་ཡོད་ཅེས་གྲུབ་ཐོབ་ཨོ་རྒྱན་པས་བྲིས་འདུག་གོ །མི་མཇེད་
འཇིག་རྟེན་གྱི་ཁམས་འདིར། སངས་རྒྱས་ཤཱཀྱ་ཐུབ་པའི་བསྟན་པ་ལོ་ལྔ་སྟོང་ལྔ་
བརྒྱར་ གནས་ རྒྱུ་ དང༌ ། སྐུ་ཚེ་དགུང་ལོ་བརྒྱ་ཐུབ་ རྒྱུ་ ལ་སྐྱེ་རྒུའི་བདག་མོ་
སོགས་བུད་མེད་རབ་ཏུ་བྱུང་བའི་རྐྱེན་གྱིས་བསྟན་པ་ལོ་ལྔ་བརྒྱ་དང་སྐུ་ཚེ་ལོ་ཉི་
ཤུ་བྲི་བས་སྟོན་པ་དགུང་ལོ་བརྒྱད་ཅུ་ལ་གཤེགས་ཤིང་བསྟན་པའང་ལོ་ལྔ་སྟོང་དུ་
གྱུར་པར་བཤད་ལ། ལྔ་སྟོང་གི་སྟེང་ནས་སྔར་ལོ་དུ་འདས་ད་ལོ་གྲངས་ཇི་ཙམ་
ཡོད་བརྩི་བ་ནི་ཆོས་རྗེ་ས་སྐྱ་པའི་བཞེད་པ་ལྟར་ཐུབ་པ་ས་ཕོ་འབྲུག་ལོ་པར་བྱས་
པའི་ལུགས་ཀྱི། དེ་ནས་ཆུ་ཕོ་ཁྱི་ལོ་ལ། ཏི་ཤི་ཀུན་བློ་བོད་དུ་བསྙེན་རྫོགས་ལ་
བྱོན་པའི་ལོ་ཡན་ལ་ལོ་སུམ་སྟོང་བཞི་བརྒྱ་ལྔ་བཅུ་རྩ་ལྔ་འདས། རྩ་དྲུག་པའི་སྟེང་
ན་ཡོད་ཅིང་ད་ལོ་སྟོང་དང་ལྔ་བརྒྱ་བཞི་བཅུ་ཞེ་ལྔ་ལྷག་མར་ཡོད་གསུངས་འདུག་
པ༑ ལྷག་མ་འདི་ཡི་སྟེང་ནས་ཡང་ད་ལན་ཤིང་ཕོ་སྟག་ལོ་སྲོག་སྨེ་བརྒྱད་དཀར་
དབུས་ན་ཡོད་པ་འདི་ཡན་ལ། ལོ་བརྒྱ་དང་ཉི་ཤུ་རྩ་དགུ་སོང་འདུག་པ་ཡར་རྒྱབ་
པས་སྔར་ འདས་ ཀུན་དྲིལ་བས་ལོ་སུམ་ སྟོང་ དང༌ ལྔ་ བརྒྱ་བརྒྱད་ཅུ་ གྱ་བཞི་
སོང་ནས་གྱ་ལྔ་པའི་སྟེང་ན་ཡོད་ཅིང་། འབྲས་བུ་དང༌། སྒྲུབ་པ་དང༌། ལུང་གི་
དུས་དང༌། མངོན་པའི་དུས་རྣམས་དང༌། མདོ་སྡེའི་སྟེང་ནས་ཀྱང་བརྒྱད་ཅུ་གྱ་
བཞི་ཙམ་སོང་བས། ད་བསྟན་པ་དངོས་ལ་མདོ་སྡེའི་ལོ་བཞི་བརྒྱ་བཅུ་དྲུག་དང་།
འདུལ་བའི་ལོ་ལྔ་བརྒྱ་ཡོད་ཅིང་། དེ་རྟིང་རྟགས་ཙམ་འཛིན་པ་མ་ ...



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྣམས་དྲིལ་བས་ལོ་སྟོང་དང་བཞི་བརྒྱ་བཅུ་དྲུག་ཡོད་པར་མཁས་པ་རྣམས་བཞེད་
དོ༑ ༑རྒྱ་གར་ཆོས་རྒྱལ་རྒྱལ་རབས་འདི་བྲིས་པའི། །དགེ་བས་ཆོས་ལུགས་ལུགས་
བཞིན་དར་བ་དང་། །བཤེས་གཉེན་ཆོས་མཛད་མཛད་ཕྲིན་རབ་རྒྱས་ཤིང་། །ཞིང་
འདིར་ཐུབ་བསྟན་བསྟན་པ་གནས་པར་ཤོག །དགེའོ། ། །
བྱམས་མགོན་ གྱི་སྤྲུལ་པ་དང་བསྟན་པ་དངོས་ ཇི་ཙམ་ལ་བྱོན་པ་ནི།
ཡོངས་སུ་གྲགས་པར་ཚེ་ལོ་བཅུ་པའི་ལས་ཀྱི་འབྲས་བུ་རྣམས་རྫོགས་པའི་སྐབས་
སུ༑ མི་འདི་པ་ལས་གཟུགས་དང་གཟི་བརྗིད་ཆེ་བ་གཅིག་ཡོད་པ་དེ་བྱམས་པའི་
སྤྲུལ་པར་བྱེད་ཅིང་། དེ་ནས་ཚེ་ལོ་ཡར་འཕེལ་ཏེ་བརྒྱད་ཁྲིའི་བར་དུའོ། །ཞེས་
བཤད་ཅིང་། བྱམས་མགོན་བྱོན་པའི་བསྟན་པ་དངོས་ནི། འདུལ་བ་ཙནྡྲ་གནྡྷཾ་དང་། །
འདུལ་བ་དར་མ་བྱ་བ་སངས་རྒྱས་ཀྱིས་ལུང་བསྟན་མདོ་བསྐལ་བཟང་ལས་ཡོད་པ་ཙནྡྲ་
གནྡྷའི་ནང་ན། སངས་རྒྱས་ཤཱཀྱ་ཐུབ་པ་མྱ་ངན་ལས་འདས་ནས་ལོ་བྱེ་བ་ཕྲག་ལྔ་
བཅུ་རྩ་བདུན་ལོན་པ་ན་རྒྱལ་བ་བྱམས་པ་མགོན་པོ་འཇིག་རྟེན་དུ་སེམས་ཅན་གྱི་
དོན་ལ་འབྱོན་པར་གསུངས་སོ། །དེ་བཞིན་གཤེགས་པ་བྱམས་པ་སྐྱེ་བའི་ཡུལ་
ནི་རྒྱལ་པོའི་ཕོ་བྲང་གྲོང་ཁྱེར་ཏོག་གི་བློ་གྲོས་ཞེས་བྱའོ། །རིགས་ནི་བྲམ་ཟེའོ། །
འོད་ནི་དཔག་ཚད་གཅིག་གོ །ཡབ་ནི་ཚངས་བཟང་ཞེས་བྱའོ། །ཡུམ་ནི་ཚངས་
བདག་མ་ཞེས་བྱའོ། །སྲས་ནི་བསོད་ནམས་སྟོབས་ཞེས་བྱའོ། །རིམ་གྲོ་པ་ནི་རྒྱ་
མཚོ་ཞེས་བྱའོ། །ཤེས་རབ་ཅན་རྣམས་ཀྱི་མཆོག་ནི་ཡེ་ཤེས་འོད་ཅེས་བྱའོ། །རྫུ་
འཕྲུལ་ཅན་རྣམས་ཀྱི་མཆོག་ནི་བརྩོན་འགྲུས་བརྟན་ཞེས་བྱའོ། །འདུས་པ་དང་པོ་
ལ་ནི་ཉན་ཐོས་དགྲ་བཅོམ་པ་དུང་ཕྱུར་དགུ་དང་བྱེ་བ་ཕྲག་དྲུག་གོ །གཉིས་པ་ལ་
ནི་དུང་ཕྱུར་ཕྲག་དགུ་དང་བྱེ་བ་བཞིའོ། །གསུམ་པ་ནི་དུང་ཕྱུར་ཕྲག་དགུ་དང་བྱེ་
རྒྱ་བོད་ཡིག་ཚང་ཆེན་མོ།
བ་ཕྲག་གཉིས་སོ། །སྐུ་ཚེའི་ཚད་ནི་ལོ་བརྒྱད་ཁྲི་བཞི་སྟོང་ངོ༌། །དམ་པའི་ཆོས་ནི་
ལོ་བརྒྱད་སངས་རྒྱས་མྱ་ངན་ལས་འདས་ནས་ཀྱང་ཁྲིའི་བར་དུ་གནས་སོ། །སྐུ་གདུང་ནི་
རིལ་པོ་གཅིག་གོ །ཞེས་གསུངས་སོ། །དེ་བཞིན་གཤེགས་པ་ཚོགས་ཅན་གཙོ་བོ་
བྱ་བ། ཡབ། ཡུམ། སྲས། རིམ་གྲོ་པ། མཆོག་གཉིས་ལ་སོགས་ཆ་ཚང་བ། སྐུ་ཚེའི་
ཚད་ནི་ཉི་མ་ གཅིག་ སྟེ། དེའི་བར་ལ། སངས་རྒྱས་ཀྱི་མཛད་པ་བཅུ་གཉིས་ནི་
རྫོགས་པར་བཤད་ཅིང་། དམ་པའི་ཆོས་ནི་ལོ་དུང་ཕྱུར་ཕྲག་བཞི་དང་བྱེ་བ་ཕྲག་
དྲུག་ གི་ བར་ དུ་ གནས་ པར་ གསུངས་སོ། །བཅུ་ གཅིག་པ། སངས་ རྒྱས་ སྤྱན་
ལེགས་བྱ་བ་དེས་གོང་གི་སངས་རྒྱས་བཅུ་པོས་སེམས་ཅན་སྨིན་པར་མཛད་པ་
དང་མཉམ་པ་ཁོང་གཅིག་པོས་སྨིན་པར་མཛད་དོ། །ཡང་ཞེ་གཅིག་པ་སངས་རྒྱས་
སྒྲ་གཅན་བྱ་བས། དེ་གོང་གི་སངས་རྒྱས་བཞི་བཅུ་པོས་ཕྲིན་ལས་གང་མཛད་པ་
དང་མཉམ་པར་ཁོང་གིས་མཛད་ཅིང་། དེའི་བསྟན་པའི་རིང་ལ་ངན་སོང་གསུམ་
པོ་གཏན་ནས་མི་འབྱུང་བར་གསུངས་སོ། །སངས་རྒྱས་སྟོང་གི་ཐ་མར་གྱུར་པའི་
མཚན། །མི་ཡི་འདྲེན་པར་སྣང་བར་མཛད་པ་ཡི། །སངས་རྒྱས་དགུ་བརྒྱ་དགུ་
བཅུ་རྩ་དགུ་ཡི། །མཛད་པ་ཇི་སྙེད་པ་ཀུན་དེས་མཛད་འགར། ཞེ -...
གདའོ། །
༈ འཕགས་ཡུལ་བལ་པོའི་རྒྱལ་རབས་བཞུགས།
ན་མོ་ཨཱརྱ་མེ་ཏྲི་ཡེ། བྱམས་དང་ཐུགས་རྗེས་སྲིད་གསུམ་འགྲོ་བ་ཡི། །
མགོན་གྱུར་ས་བཅུའི་དབང་ཕྱུག་ཞབས་བཏང་ །



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྒྱས་མཛད་ཅིང་། །ལི་ཡུལ་ཆགས་འཇིག་ཁྲིམས་གཉིས་གནས་ཚུལ་བཤད། །ལི་
ཡུལ་བལ་པོར་གྲགས་པ་འདིར། སངས་རྒྱས་ཀྱི་བསྟན་པ་དང་། བསྟན་འཛིན་གྱི་
གང་ཟག རྒྱལ་བློན་ཇི་ལྟར་བྱོན་ན། སྟོན་པ་ཤཱཀྱ་ཐུབ་པ་འགྲོ་བའི་དོན་ལ་སངས་
རྒྱས་ནས་བཞུགས་པའི་ཕོ་བྲང་ཉི་ཤུ་རྩ་གཅིག་ཡོད་པའི་རྟིང་མ་དེ་ལི་ཡུལ་འདི་
ཡིན་པས་གཞན་ལས་ཀྱང་ཡོན་ཏན་ལྷག་པར་ཆེའོ། །དེའང་སྔོན་དང་པོ་སངས་
རྒྱས་འོད་སྲུངས་འཇིག་རྟེན་དུ་བྱོན་དུས་ལི་ཡུལ་འདི་ལ་ཙནྡན་གྱི་ཡུལ་ཟེར། དམ་
ཆོས་ཤིན་ཏུ་དར་རོ། །འོད་སྲུངས་མྱ་ངན་ལས་འདས་ནས་དེའི་སྐུ་གདུང་བཞུགས་
པའི་མཆོད་རྟེན་གོ་མ་ས་ལ་གྷནྡ།ད་ལྟ་འཕགས་པ་ཤིང་ཀུན་གྱི་མཆོད་རྟེན་ཟེར་རོ། །ཕྱི་རྟེན་དུ་
བཞེངས་ཅིང་། དྲང་སྲོང་ཁ་ར་ཤ་ལ་སོགས་པས་ཡུན་རིང་མོ་ཞིག་ལི་ཡུལ་གྱི་རི་
ལ་གནས་ནས་མཆོད་པའི་གནས་བྱེད་པ་ལ། མ་དད་པའི་མི་ངན་གྱིས་གཙེས་
པས་དྲང་སྲོང་རྣམས་ནམ་མཁའ་ལ་ལྡིང་ནས་ཡུལ་གཞན་དུ་སོང་། དེ་རྟིང་བསྟན་
པ་ནུབ་པས་ལི་ཡུལ་མཚོར་གྱུར་ཏོ། །དེ་ནས་ཡུན་རིང་མོ་ཞིག་ནས་སངས་རྒྱས་
ཤཱཀྱ་ཐུབ་པ་རྒྱ་གར་དུ་བྱོན་འགྲོ་དོན་མཛད་ནས། མྱ་ངན་ལས་འདའ་བར་ཉེ་བ་
ན༑ ཡུལ་ཁམས་སོ་སོ་རྣམས་བསྲུང་མ་སོ་སོ་ལ་གཏད་པའི་ཚེ་ལི་ཡུལ་ཡང་རྣམ་
སྲས། གནོད་སྦྱིན་ཡང་དག་གཤེད་ལ་སོགས་ལ་གཏད་ནས། སྟོན་པ་ཉིད་རང་
ཀྱང་། འཁོར་མང་པོ་དང་བཅས་ཏེ་ནམ་མཁའ་ལ་ལྡིངས་ནས། ལི་ཡུལ་མཚོར་
གྱུར་པ་དེར་བྱོན། ད་ལྟར་ཆུ་བོ་ཤེལ་ཆབ་གོང་མའི་འགྲམ་གྷནྡྷའི་མཆོད་རྟེན་གྱི་
ཐད། སྟེང་གི་ནམ་མཁའ་ལ་པདྨའི་ གདན་ལ་བཞུགས་ནས་བྱིན་གྱིས་རླབས།
འོད་ཟེར་བཀྱེ། ཕྱོགས་བཅུའི་སངས་རྒྱས་དང་བྱང་སེམས་ཀྱི་འོད་ཟེར་སྟོན་པའི་
དབུ་ལ་ཐིམ་དགེའོ་ཞེས་པའི་སྒྲ་བྱུང་ངོ༌། །དེ་ནས། ཕྱིས་བསྟན་པ་འབྱུང་བའི་རྣམ་
རྒྱ་བོད་ཡིག་ཚང་ཆེན་མོ།
སྤྲུལ་དང༌། ལུང་བསྟན་མང་དུ་མཛད། བཅོམ་ལྡན་འདས་ཀྱིས། ཤཱ་རིའི་བུའི་
གསེག་ཤང་གི་རྩ་བ་དང་། རྣམ་ཐོས་ཀྱི་བུའི་མདུང་ཐུང་གིས་མང་པ་བ་ར་ན། པ་
ར་བ་ཏ་ཞེས་པས་རི་རྣག་གི་ཁ་དོག་འདྲ་བར་མཚོ་འདི་དབྲལ་ནས་གྱིམ་ཤང་
གཙང་པོ་ལ་འཕོ་ཞིག་ཞེས་བཀའ་བསྩལ་པ་བཞིན་ཁོང་གཉིས་ཀྱིས་བྱས་པས།
སྟོན་པ་ཉིད་ ཀྱང་གླང་མགོ་རིའི་སྟེང་སྐུ་གཟུགས་ཆེན་པོ་བཞུགས་པའི་གཡོན་
ལོག་གི་ལྷ་ཁང་ན་ད་ལྟར་མཆོད་རྟེན་ཆུང་ངུ་གཅིག་ཡོད་པའི་སར་དགུང་ཞག་
བདུན་གྱི་བར་ལ་བཞུགས། ཀུན་དགའ་བོས། སྔར་གྱི་རྒྱུ་རྐྱེན་དེ་རྣམས་ཅི་
ལགས་གསོལ་པས། མཚོ་དབྲལ་བའི་ཤུལ་བསྐམས་ནས་ང་མྱ་ངན་ལས་འདས་
པའི་འོག་ཏུ་འདིར་ལི་ཡུལ་བྱ་བ་བྱུང་སྟེ། འུ་ཐན་གྱི་མཁར་གྲོང་ལྔ་ལྡན་ཞེས་པའི་
གྲོང་ཁྱེར་ཆེན་པོ་དང་དེ་བསྲུང་བའི་རཱ་ཛ་གྲ་མའི་དུས་སངས་རྒྱས་ཀྱི་སྐུ་གཟུགས་
ཙནྡན་གྱི་ནང་དུ་སྐུའི་དྲི་མ་རང་ལ་ནུབ་པ་ཞིག་རྒྱ་གར་ནས་བྱོན། ཐེག་ཆེན་ལ་
སྤྱོད་པའི་དགེ་སློང་ཕོ་མོ་གནས་པའི་གཙུག་ལག་ཁང་སུམ་བརྒྱ་དྲུག་ཅུ་རྩ་གསུམ།
རྒྱལ་བློན་དད་པ་ཅན་རྣམས་ ཀྱིས་བཞེངས་ནས། སྐུ་གདུང་ལ་མཆོད་པའི་བྱང་
སེམས། དགེ་སློང་ཕོ་མོ་དང་ཁྱིམ་པའི་སྐྱེ་བོའི་ཚུལ་དུ་གནས་པ་ཕྱེད་མའི་ལྔ་བརྒྱ་
རྟག་ཏུ་གནས་སོ། །གཞན་ཡང་ཕྱིར་མི་ལྡོག་པའི་བྱང་སེམས། ཐེག་ཆེན་ལ་སྤྱོད་
པ་ཕལ་ཆེར་གནས་ཏེ་འདི་ནི་དུས་གསུམ་དུ་གཤེགས་པའི་སངས་རྒྱས་ཀྱི་ཞིང་
ཁུད་པ་ཡིན་ནོ་གསུངས། བསྲུང་མ་རྣམས་ཀྱིས་རྒྱུན་དུ་བསྲུངས་ཤིག་པར་བཀའ་
བསྒོས་ཏེ་གཏད་དོ། །དེར་མཚོ་འཕོ་བ་དང༌། སངས་རྒྱས་འོད་སྲུངས་ཀྱི་ཕྱི་རྟེན་
མཆོད་རྟེན་གོ་མ་ས་ལ་གྷན་དང་། རི་གླང་རུ། མཁར་དགེ་བའི་ཤུལ་རྣམས་ཀྱང་
མངོན་པར་གྱུར་ཏོ། །དེ་ནས་སངས་རྒྱས་མྱ་ངན་ལས་འདས་ནས་ལོ་ཉིས་བརྒྱ་ལྔ་
61



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཅུ་རྩ་བཞི་ལོན་པའི་དུས་སུ། རྒྱ་གར་གྱི་རྒྱལ་པོ་དྷརྨ་ཨ་ཤོ་ཀས་སྡིག་ཆེན་པོ་
བྱས། སླར་བཤགས་སྡོམ་ཕུལ། འཛམ་བུའི་གླིང་དུ་གཙུག་ལག་ ཁང་དང༌།
མཆོད་རྟེན་བརྒྱད་ཁྲི་བཞི་སྟོང་བཞེངས་པར་དམ་བཅས་པའི་ཚེ་མཚོ་བསྐམས།
ལི་ཡུལ་སྟོང་པར་འདུག་པ་དེར་འོང་ད་ལྟ་འུ་ཐན་གྱི་སྐུ་མཁར་ཡོད་སར་ནུབ་
གཅིག་བཞུགས་པས་རྒྱལ་པོའི་བཙུན་མོ་ལ་ཁྱེའུ་མཚན་དང་ལྡན་པ་ཞིག་བཙས།
མཚན་མཁན་ན་རེ། འདི་ནི་མཚན་བཟང་དབང་ཆེ་བས། ཡབ་སྐུ་ཚེ་མ་འཕོས་པ་
ལ༑ འདིས་རྒྱལ་ སྲིད་བགྱིད་པར་མཆིའོ་ཟེར་བས། རྒྱལ་པོ་ ཁྲོས་ནས། བུ་འདི་
ནི་ང་ལ་མི་དགོས་ཀྱིས་བོར་ཅིག་གསུངས་པ་དང་། མས་མི་ཕོད་ནའང་། བཀའ་
མ་ལྡོག་པར་ས་དེར་བོར་ནས། བུ་ཆུང་རང་གི་བསོད་ནམས་ཀྱིས་ས་ལས་ནུ་མ་
གཅིག་བྱུང་བ་ནུ་བས་སྐྱེད་ཆེར་བྱུང་ངོ༌། །དེ་ནི་དང་པོ་རྒྱལ་པོའི་བཙུན་མོ་དེས།
སྐྱེད་མོས་ཚལ་དུ་ཁྲུས་བྱས་པའི་དུས་རྣམ་སྲས་ནམ་མཁའ་ལ་གཤེགས་པ། ཡར་
མར་གཉིས་ཀས་གཟིགས། སེམས་ཆགས་པ་ལས་བྱུང་བའི་བུར་བྱེད་དོ། །དེའི་
སྐབས་ན། རྒྱ་ནག་པོའི་རྒྱལ་པོ་ཅིའུ་ཝང་ཞེས་པ་ཞིང་ས་ཆ་ཡང་རྒྱལ་པོ།བྱང་སེམས་ཀྱི་
སྤྲུལ་པ། བུ་སྟོང་ལ་དབང་སྒྱུར་བ། དགུ་བརྒྱ་དགུ་བཅུ་རྩ་དགུ་ཡོད་པ་གཅིག་བྱུང་
བ་དེའི་བསམ་པ་ལ། ད་ང་ལ་བུ་གཅིག་བྱུང་ན། སངས་རྒྱས་ཀྱི་ཞབས་ཀྱིས་
བཅགས་པའི་ལི་ཡུལ་ཞེས་བྱ་བའི་ཡུལ་བཟང་པོ་གཅིག་ཡོད་འདུག་པ་དེ་འཛིན་
དུ་འཇུག་གོ་སྙམ་ནས་རྣམ་སྲས་ལ་གསོལ་བ་བཏབ་པས་ས་ལས་བུ་བླངས་ནས།
འདི་ནི་ངའི་བུ་ཡིན་པས་ཁྱོད་ལ་སྦྱིན་པར་བྱའོ་ཟེར་ནས་སྦྱིན། མིང་ཡང་། རྒྱལ་
པོ་ས་ལས་ནུ་བཏགས། དེ་ཆེར་སྐྱེད་པ་དང་ལི་ཡུལ་ཚོལ་བར་རྒྱ་ རྗེས་བརྫངས།
དམག་སྟོང་ཕྲག་བཅུ་དང་བཅས་ཏེ་ནུབ་ཕྱོགས་སུ་ཕྱིན། ལི་ཡུལ་མེ་སྐར་དུ་
རྒྱ་བོད་ཡིག་ཚང་ཆེན་མོ།
སླེབས་པའི་དུས་སུ་རྒྱ་གར་ནས་རྒྱལ་པོ་དྷརྨ་ཨ་ཤོ་ཀས། བློན་པོ་ཡཀྵ་བྱ་བ་ལོ་
ཉེས་པ་ཕབ་ནས། དེ་སྤུན་ཕ་ཁུ་ཉེ་འཁོར་དང་བཅས་པ་བདུན་བརྒྱ་ཙམ་སྤྲུགས།
ཤར་ཕྱོགས་སུ་ཡུལ་འཚོལ་བ་ལ་འོང་། འུ་ཐན་གྱི་ཤེལ་ཆབ་གོང་མ་ན་ཡོད་པ་
དང་། ས་ལ་ནུའི་འཁོར་གཉིས་བ་སྦྲུམ་མ་བྲོས་པ་འཚོལ་དུ་ཡོང་བ་དང་འཕྲད།
རྒྱུ་མཚན་བསྙད་པས་ངེད་གཉིས་སྔར་ནས། རྒྱལ་བློན་གྱི་བརྒྱུད་དུ་འདུག་པས།
དའང་རྗེ་འབངས་བྱ་བར་རིགས་ལ། འུ་ཐན་གྱི་གཞོང་འདིར་ཡུལ་གསར་གཟུང་
བར་བྱའོ་ཟེར་ནས། ཀོ་ཉའི་འོག་ཡུལ་ཧང་གུ་ཛེ་བྱ་བར་མཇལ། རྒྱལ་བློན་བྱེད་
པར་བཤམས་པས། སྔོན་མ་ཡུལ་བགོས་ལ་མ་འཆམ། རྣམ་སྲས་དང་དཔལ་ལྷ་
མོས་མདུམས་བྱས་ཏེ། འུ་ཐན་ཤེལ་ཆུ་འོག་མ་མན་ཆད་རྡོལ་ལོ་མེ་སྐར་དང༌། ཀོ་
ཤེལ་མན་ཆད་ས་ནུའི་འཁོར་རྒྱ་ནག་པ་ལ་ཕྱེ། ཤེལ་ཆུ་གོང་མ་ཡན་ཆོད། ཡཀྟའི་
འཁོར་རྒྱ་གར་བ་ལ་ཕྱེ། ཤེལ་ཆུ་དབུས་ནི་རྒྱལ་བུ་རང་རྒྱ་དཀར་ནག་གི་བློན་
འབངས། སྟོད་རིམ་འདྲེས་མས་བཟུང་སྟེ་ཡུལ་བཏབ་མཁར་རྩིགས། རྒྱ་ དཀར་
ནག་ཕྲད་པའི་དབུ་ནི་ཡིན་ཏེ་སྐད་ནི་གཉིས་ཀ་དང་མཐུན། ལི་སྐད་ཐོག་མ་འཇམ་
དཔལ་དགེ་སློང་བེ་རོ་ཙཱ་ནར་སྤྲུལ་ནས་བྱིས་པ་ལ་བསླབ་པས། འཕགས་པའི་
གསུང་ལས་ཆད་པའོ། །ཡི་གེ་དང་ཆོས་ལུགས་ནི་རྒྱ་གར་བ་དང་ཤས་ཆེར་མཐུན་
ལ༑ འཇིག་རྟེན་པའི་ལུགས་ནི་རྒྱ་ནག་པ་དང་ཤས་ཆེར་མཐུན་ནོ། །སངས་རྒྱས་
འདས་ནས་རྒྱལ་པོ་ས་ལ་ནུ་ལོ་བཅུ་དགུ་པས་ལི་རྗེ་བྱས་པ་ཡན་ལ་ལོ་ཉིས་བརྒྱ་
ལྔ་བཅུ་རྩ་བཞི་སོང་ཞིང་། རྒྱལ་པོ་ས་ལ་ནུ་དང་བློན་པོ་ཡཀྵ་ནི། ལིའི་རྒྱལ་བློན་
གྱི་ཐོག་མའོ། །དེ་ནས་ས་ལ་ནུའི་བུ་ཡེའུ་ལས་ལྔ་ལྡན་གྱི་གྲོང་ཁྱེར་བཏབ་བོ། །
ལི་ཡུལ་བྱུང་ནས་ལོ་དྲུག་ཅུ་རྩ་ལྔ་འདས་པའི་དུས་རྒྱལ་པོ་ཡེའུ་ལའི་བུ་རྒྱལ་པོ་བི་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཛ་ཡ་སཾ་བྷ་ཝ་བྱུང་བ་རྒྱལ་སར་བཞུགས་ནས་ལོ་ལྔ་སོང་བ་དང་། ལི་ཡུལ་དུ་ཆོས་
ཀྱི་ཐོག་མ་བྱུང་སྟེ། དེའང་བྱམས་པ། རྒྱལ་པོ་བི་ཛ་ཡ་དང༌། འཇམ་དཔལ།
འཕགས་པ་བེ་རོ་ཙཱ་ནར་སྤྲུལ་ནས་སྔོན་ལ་ཕྱུགས་རྫི་བྱིས་པ་ལ་ཡི་གེ་དང་སྐད་
བསླབ། དེ་ ནས་དམ་ ཆོས་ དབུ་ རྙེད་པ་ སོགས་རིམ་ པར་ བྱུང་ ངོ༌ ། །རྒྱལ་ པོ་
དེས་ཙར་མའི་གཙུག་ལག་ཁང་བཞེངས། དེའི་ནང་ན་ཀླུ་རྒྱལ་ཧུ་ལོན་གྱིས་ཁ་ཆེ་
ནས་ནམ་མཁའ་ལ་སྤྱན་དྲངས་པའི་མཆོད་རྟེན་བྱིན་རླབས་ཅན་ཡང་བཞུགས་ལ།
ལི་ཡུལ་དུ་གཙུག་ལག་ཁང་དང༌། རྟེན་གྱི་ཐོག་མ་འདིའོ། །དེ་ནས་རྒྱལ་རབས་
བདུན་གྱི་བར་ལ་གཙུག་ལག་ཁང་མང་དུ་བརྩིགས་སོ། །ཡང་། བྱམས་པས་རྒྱལ་
པོ་བི་ཛ་ཡ་བིརྱ་ཞེས་པར་སྤྲུལ་ནས། བསྟན་པའི་བྱ་བ་རྒྱ་ཆེར་བྱས་ཤིང་གྷན་དྷའི་
གཙུག་ལག་ཁང་བཞེངས། མཆོད་རྟེན་གོ་མ་ས་ལ་གྷན་དྷའི་བསྔགས་པ་བརྗོད་
པས། རྒྱལ་པོ་དད་དེ་གླང་མགོ་ རིའི་སྟེང་ན་གྱིའུ་ཤན་གྱི་གཙུག་ལག་ ཁང་
བཞེངས་སོ། །དེ་ནས་རྒྱལ་རབས་གཉིས་ཀྱི་བར་ལ་གཙུག་ལག་ཁང་མང་པོ་
བརྩིགས། དེ་རྟིང་རྒྱལ་པོ་བི་ཛ་ཡ་ཛས། པོ་ཏརྱ་དང་མ་ཞའི་མཆོད་རྟེན་དང༌།
གཙུག་ལག་ཁང་བྱིན་རླབས་ཅན་བཞེངས་སོ། །རྒྱལ་པོ་དེ་ལ་སྲས་གསུམ་བྱུང་
བའི། ཆེ་བ་འདོན་འགྲོས་དང་། བར་པ་དར་མ་ནན་ཏིར་གཉིས་རྒྱ་གར་ལ་ཆོས་
སློབ་པ་ལ་བྱོན། ཆུང་བ་བི་ཛ་ཡ་དར་མས་རྒྱལ་སྲིད་བཟུང་དཔའ་རྩལ་ཆེ་ཞིང་
གསོད་པ་ལ་སྐྱེན་པས་སྡིག་ཆེ། ཕུ་བོ་དར་མ་ནན་ཏིར་གྱིས་དགྲ་བཅོམ་པ་ཐོབ་
ནས་ཐབས་ཀྱིས་ བསྐུལ། སྡིག་བཤགས་བྱེད་དུ་བཅུག་སྟེ། གྲོ་ལྡིར་ གྱི་ གཤོང་
ནས་སྔོན་ཐུབ་པ་ཆེན་པོ་རྒྱལ་པོ་ཟླ་འོད་དུ་གྱུར་ཚེ། བྲམ་ཟེ་ལ་དབུ་བྱིན་པའི་ས་
དང་། སངས་རྒྱས་ཀྱི་ཞབས་ཀྱིས་བཅག་པའི་སྒེའུ་ཏོ་ཤན་དང་། བྷོད་བྷ་ལོང་གི་
རྒྱ་བོད་ཡིག་ཚང་ཆེན་མོ།
ཚལ་དུ་གཙུག་ལག་ཁང་དང་མཆོད་རྟེན་ཆེན་པོ་རེ་བཞེངས་སོ། །དེའི་གཅེན་ཆེ་
བ་འདོན་འགྲོས་རྒྱ་གར་ནས་ཕེབས་སྐུ་མཆེད་མཇལ་བར་འཇའ་མོ་ཀ་ཀོ་རོང་
པའི་ལྷ་ཁང་བཞེངས་ཤིང༌། ནོར་ གཙང་མས་སང་ཏིར་ གྱི་གཙུག་ལག་ཁང་
བཞེངས་སོ། །དེ་ནས་བི་ཛ་ཡ་དར་མའི་བུ་རྒྱལ་པོ་བི་ཛ་ཡ་སེང་ཧས། སོམ་ཉའི་
གཙུག་ལག་ཁང་དང༌། མཆོད་རྟེན་བཞེངས་སོ། །དེའི་འོག་ཏུ། རྒྱལ་པོ་བི་ཛ་ཡ་
ཀིརྟིས་པུན་ཉོའི་གཙུག་ལག་ཁང་བཞེངས་ནས། དེང་སང་བར་དུ་ཆུའི་འཇིགས་
པ་ཀླུས་བསྲུང་བ་ཡོད་དོ། །དེའི་བུ་བི་ཛ་ཡ་སཾ་གྲ་མས། དགྲ་བཅོམ་པ་ཛྙཱ་ན་
ཡཀྟའི་བཀའ་བཞིན་དུ་དར་མ་ཏིར་གྱི་གཙུག་ལག་ཁང་བཞེངས། གླུ་ཤན་གྱི་
གཙུག་ལག་ཁང་ཡང་བཞེངས་སོ། །དེའི་བུ་རྒྱལ་པོ་བི་ཛ་ཡ་སེང་ཧས་བྱམས་པའི་
ཞལ་མཐོང་གཞའ་སེར་མའི་གཙུག་ལག་ཁང་བཞེངས་སོ། །དེའི་བུ་རྒྱལ་པོ་བི་ཛ་
ཡ་བ་ལ་མན་ཆད་རྒྱལ་རབས་དྲུག་གི་བར་ལ་གཙུག་ལག་ཁང་གཞན་མ་བརྩིགས་
སོ༑ ༑དེ་ནས་རྒྱལ་པོ་བི་ཛ་ཡ་སཾ་ཏྲི་མས་སངས་རྒྱས་ཀྱི་སྐུ་གཟུགས་བཅུ་དགུ་ཁྱེར་
ནས་ནམ་མཁའ་ལ་བྱོན་བྱུང་བ་བཞུགས་པའི་གཙང་ཁང་དང་། བཀྲ་ཤིས་བསིལ་
བའི་ཚལ་དུ་མཆོད་རྟེན་ཆེན་པོ་དང༌། དགྲ་བཅོམ་པ་མུ་གུ་སྡེས་ཨ་བ་ཡ་ཧང་གི་
བཀའ་བཞིན་དུ། གཞའ་སམ་མའི་གཙུག་ལག་ཁང་བཞེངས་སོ། །དེའི་བུ་རྒྱལ་པོ་
བི་ཛ་ཡ་ཤ་ཏ་མན་ཆད་རྒྱལ་རབས་བཞིའི་བར་ལ་གཙུག་ལག་ཁང་གསར་པ་མ་
བརྩིགས་སོ། །དེ་ནས་རྒྱལ་པོ་བི་ཛ་ཡ་ཀིརྟི་ལ། ཀླུའི་རྒྱལ་པོས་བསྐུལ་ནས། བྷ་
ཝ་ཡ་ཉའི་གཙུག་ལག་ཁང་བཞེངས་ཤིང་། འདི་ནས་བོད་ཀྱི་རྒྱལ་པོས་ལི་ཡུལ་
ལ་མངའ་མཛད། དེའི་བློན་པོ་མགར་སྟོང་བཙན་ལི་ཡུལ་དུ་ཕེབས་དུས་བཞེངས་
པའོ། །རྒྱལ་པོ་དེ་དང་སྲས་བི་ཛ་ཡ་གྲ་མ་ཆད་གཉིས་རྒྱ་ཡུལ་ལ་བྱོན་པའི་རིང་ལ།



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལིའི་བློན་པོ་ཨ་མ་ཆ་གེ་མེག་བྱ་བས་ལོ་བཅུ་གཉིས་རྒྱལ་ཚབ་བྱས། དེ་དུས་མ་ན་
དྷིའི་མཆོད་རྟེན་དང་། གཙུག་ལག་ཁང་བཞེངས་སོ། །དེ་ནས་རྒྱལ་པོ་བི་ཛ་ཡ་གྲ་
མ་ཆད་ལི་ཡུལ་དུ་སླེབས་ནས། གྱི་ཞི་རྨ་བའི་གཙུག་ལག་ཁང་བཞེངས་སོ། །དེའི་
འོག་ཏུ་རྒྱའི་བློན་པོ་སེར་ཐི་ཤིས་བང་མཁར་གྱི་བྱམས་པ་མེ་ཏྲིའི་གཙུག་ལག་ཁང་
རྒྱའི་བློན་པོ་ཀ་ཐི་ཤིས་ཁེ་གན་རྩེའི་གཙུག་ལག་ཁང་བཞེངས་སོ། །སྔོན་འཕགས་
པ་བེ་རོ་ཙཱ་ནས་ཙར་མའི་ཚལ་དུ་ཕྱུགས་རྫི་ལ་སྐད་བསླབས་པའི་སར་པུ་ཏོ་ཉའི་
མཆོད་རྟེན་ཆེན་པོ་བཞེངས། རྟིང་ལ་དེ་ཞིག་པ་དང་རྒྱལ་པོ་བི་ཛ་ཡ་ཧོ་ཧན་
དང་རྒྱའི་དགེ་སློང་བ་ལ་ཤིས་ས་དེར་གཙུག་ལག་ཁང་གཅིག་བཞེངས་སོ། །
གཞན་ཡང་རྒྱལ་པོ་ན་རིམ་གྱི་བཙུན་མོས་བཞེངས་པ་དང༌། བཙུན་མོའི་སླད་
དུ་གཙུག་ལག་ཁང་བཞེངས་པ་ནི། ནུ་བོ་ཉ་ཞེས་བྱ་བའི་གཙུག་ལག་ཁང་དང༌།
མོ་ཟི་ཛོ་དང༌། ཟེ་རོ་ཛོ་དང་། སོ་ཡན་ཛོ་དང༌། འདྲེ་མོ་ཛོ་དང་། ཀ་ཀྲོང་ཚོ་དང༌།
ཧོ་རོན་ཛོ་དང༌། ཡེར་མོ་ཛོ་དང༌། ཁོ་སོ་ནོ་ཛོ་དང༌། གུ་ཏེ་རེ་མའི་དང༌། ཨོ་ཀོ་
ནོའི་དང་། ཀུས་སྲི་ཨོར་སྟོང་ནག་གི་དང་། ཅིའུ་ནོའི་དང༌། འོ་ནོའི་དང༌། མ་ནོ་
བྷོ་ཐོང་གི་དང་། འ་ནོ་ཡོ་ནོའི་གཙུག་ལག་ཁང་བྱ་བ་ལ་སོགས་མང་དུ་བཞེངས་
སོ༑ ༑ཅིའུ་ཐན་ན་གཙུག་ལག་ཁང་ཆེན་པོ་བརྩི་བ། སྐུ་མཁར་གྱི་ཕྱི་ནང་ན་དྲུག་ཅུ་
རྩ་བརྒྱད། འབྲིང་དགུ་བཅུ་རྩ་ལྔ། ཆུང་ངུ་བརྒྱ་བཞི་བཅུ་ཞེ་བརྒྱད། དགོས་ཚོ་ལྷ་
ཁང་ཆུང་ངུ་དང༌། ཡོན་ཏན་བདག་མེད་པའི་ལྷ་དང༌། མཆོད་རྟེན་ནི་སུམ་སྟོང་
དྲུག་བརྒྱ་བརྒྱད་ཅུ་རྩ་བརྒྱད་བཞུགས། འུ་ཐན་ན་དགེ་འདུན་དགོས་ཚོ་ཡན་བྱིན་
པོ་བྱི་བ་ལོ་ལ་བརྩིགས་པས་ཁྲི་ཚོ་གཅིག་ཙམ་བཞུགས་སོ། །མདོ་ལོ་དང་མེ་སྐར་
ཕྱོགས་ན་གཙུག་ལག་ཁང་ཆེན་པོ་བཞི། ཆུང་ངུ་བརྒྱ་ལྷག་ཙམ་དང་། དགེ་འདུན་
རྒྱ་བོད་ཡིག་ཚང་ཆེན་མོ།
བརྒྱ་ཉི་ཤུ་རྩ་བཞི་བཞུགས། ཀམ་ཤང་དང༌། ཕོ་ཉ་དང༌། བེརྒ་ཌ་དང༌། ཨོ་ཀུ་
ཡན་ཆད་ཛི་ལི་མན་ཆད་སྐུ་མཁར་ཕྱི་ནང་ན་གཙུག་ལག་ཁང་ཆེན་པོ་ཉི་ཤུ་རྩ་
གསུམ། འབྲིང་པོ་ན་ཉི་ཤུ་རྩ་གཅིག ཆུང་ངུ་ན་ཉི་ཤུ་རྩ་གསུམ་ཙམ་དང་། དགོས་ ཀྱི་
ལྷ་ཁང་ཆུང་ངུ་ན། མཆོད་རྟེན་སོགས། སྤྱིར་བརྒྱད་བརྒྱ་སུམ་ཅུ་རྩ་དགུ་བཞུགས།
དགེ་འདུན་སྡེ་གཉིས་ནི་ལས་རྐྱེན་དང་དགོས་ཚོ་ཡན་ཆད་ན་སྤྱིར་བཞི་བརྒྱ་སུམ་
ཅུ་རྩ་བརྒྱད་བཞུགས། གྱིམ་ཀང་མན་ཆད་ཀེམ་ཤང་དང༌། དུར་རྒྱ་ཡན་སྐུ་མཁར་
ཕྱི་ནང་ཚང་མ་ཡན་ལ་གཙུག་ལག་ཁང་ཆེན་པོ་བཅོ་ལྔ་ཙམ་དང་། ལྷ་ཁང་ཆུང་ངུ་
དང༌། མཆོད་རྟེན་ཡང་མང་དུ་བཞུགས། དགེ་འདུན་སྡེ་གཉིས་ནི། ལས་རྐྱེན་དང༌།
དགོས་ཚོ་ཡན་ལ། སྤྱིར་དགུ་བརྒྱ་དྲུག་ཅུ་རྩ་གསུམ་བཞུགས། རྒྱལ་པོ་ས་ལ་ནུའི་
ཚ་བོ། རྒྱལ་པོ་བི་ཛ་ཡ་སཾ་བྷ་ཝའི་དུས་སུ། ལི་ཡུལ་དུ་ཆོས་བྱུང་བའི་ཐོག་མ་ཡིན་
པ༑ དེ་ནས་རྩིས་པའི་ལོ་ཤོལ་བོར་བའི་ཁྱི་ལོ་སྟོན་ཟླ་ཐ་ཆུང་ཡན་ལ་ལོ་གྲངས་ནི་
སྟོང་དང་ཉིས་བརྒྱ་ལྔ་བཅུ་རྩ་གསུམ་ཙམ་སོང་འདུག་གོ །དང་པོ་རྒྱལ་པོ་ས་ལ་ནུ་
མི་རྗེ་བྱས་ནས་བཟང་བཙན་བཟང་ལ་བཏང་ལི་རྗེ་བསྐོས་པ་ཡན་ལ། ལིའི་རྒྱལ་
རབས་ལྔ་བཅུ་རྩ་དྲུག་དང་། ཚབ་གཅིག་བྱུང་གདའོ། །ལི་ཡུལ་དུ་རྒྱལ་རབས་
བདུན་པ་རྒྱལ་པོ་བི་ཛ་ཡ་ཀིརྟི་ཞེས་པའི་རིང་ལ་སཾ་ཀ་ཡ་པ་ཧ་ནའི་གཙུག་ལག་
ཁང་དང་ཉེ་བའི་ལུང་པ། སཾ་ཀ་ཡ་ནི་དར་བྱ་བ་ན། སཾ་གྷ་པ་ཏ་ན་ཞེས་པའི་དགྲ་
བཅོམ་པ་ཞིག་བཞུགས་ཏེ་དེའི་སློབ་མ་བནེ་ཞིག་གིས་འདུལ་བ་ཙནྡྲ་གར་པ་དང༌།
འདུལ་བ་དར་མ། སངས་རྒྱས་ཀྱིས་ལུང་བསྟན་པ་མཐོང་ནས། དགྲ་བཅོམ་པ་ལ་
ཞུས་པས། ཐུབ་པ་མྱ་ངན་ལས་འདས་ནས་ལོ་ཉིས་སྟོང་གི་བར་ལ་ལི་ཡུལ་འདིར།
ཆོས་ཀྱི་གཟུགས་བརྙན་དང་། རིང་བསྲེལ་གནས་པར་འགྱུར་ཏེ་དེ་ནས་ནུབ་པར་
66
67



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འགྱུར་ཞིང་། ལི་ཡུལ་དང་། ཤུ་ལིག ཨན་སེ་གསུམ་ཀ་རྒྱ་དང་། གདོང་དམར།
པོ་བྱི། གྲུ་གུ། ཧོར་ལ་སོགས་པས་འཇོམ་པར་བྱེད་དོ། །དེའི་རྗེས་ལ། བྱང་
སེམས་གཅིག་གདོང་དམར་གྱི་རྒྱལ་པོར་སྐྱེ་བ་བླངས་ནས། བོད་ཁམས་སུ་དམ་
ཆོས་འབྱུང་ཞིང་གཙུག་ལག་ཁང་དང༌། མཆོད་རྟེན་བརྩིགས། དགེ་འདུན་གྱི་སྡེ་
གཉིས་བཙུགས། རྒྱལ་བློན་རིམ་གྱིས་ཆོས་ལ་སྦྱར། ཡུལ་ཁམས་གཞན་གྱི་མཁན་
པོ་དང་། གསུང་རབ་མང་པོ་གདན་དྲངས། ལི་ཡུལ་འདིའང་བོད་ཀྱི་རྒྱལ་པོ་དེའི་
མངའ་རིས་སུ་གཏོགས་པར་འགྱུར། དེ་ནས་བོད་གདོང་དམར་དུ་རྒྱལ་རབས་
བདུན་གྱི་བར་ལ་དམ་ཆོས་ལ་སྤྱོད་པར་འགྱུར་རོ། །དེའི་ཚེ་ལི་ཡུལ་འདིར་ཆོས་
ནུབ་པར་ལ་ཉེ་བའི་སྐབས་སུ་དེའི་རྒྱལ་པོ་གཞོན་པ་ཞིག་ཆོས་ལ་གནག་པས་ལི་
ཡུལ་གྱི་དགེ་འདུན་བསྐྱེད་པས། ཙར་མ་དང་འབོང་དང་མེ་སྐར་ཀོ་ཉའི་ལྷ་ཁང་
རྣམས་སུ། རིམ་བཞིན་བུད་ནས། གདོང་དམར་གྱི་ཡུལ་ལ་ ཁ་བལྟས། གཡག་
རྒལ་ཅན་གྱིས་ལམ་སྣ་བྱས་པ་ལྟར་ཕྱིན། བོད་ཡུལ་གྱི་ཚལ་བྱ་བར་སླེབས། དེའི་
རྒན་པས་གདོང་དམར་རྒྱལ་པོ་ལ་བསྙད་པ་དང་། བཙུན་མོ་བྱང་སེམས་སྤྲུལ་
པ་རྒྱའི་ཀོ་ཇོ་གཅིག་ཡོད་པ་དེས་ལིའི་དགེ་འདུན་རྣམས་གདན་དྲངས་སྦྱིན་བདག་
བྱས། ད་དགེ་འདུན་ཨེ་ཡོད་དྲིས་པས། དེའི་མཁན་པོ་ན་རེ་ཨན་སེ་དང༌། ཤུ་
ལིག བྲུ་ཤ། ཁ་ཆེ་རྣམས་ན་མང་པོ་ཡོད་ཟེར་བ་ལྟར་ཕྱིན་ནས། དེ་རྣམས་ཀྱང་
སྤྱན་དྲངས། གཙུག་ལག་ཁང་དུ་བཞུགས་སུ་བཅུག ལོ་གསུམ་བཞིར་ཞབས་ཏོག་
ལེགས་པོ་བསྒྲུབས། དེ་དུས་ཀོ་ཇོ་ལ་འབྲུམ་ནད་བྱུང་ནས་འདས། གཞན་ཡང་མི་
མང་རབས་ཤི་བས། བོད་བློན་པོ་རྣམས་གྲོས་འཆམས་པར་ལྷོ་བལ་གྱི་དགེ་
འདུན་འཁྱམས་པོ་འདི་རྣམས་བོས་པས་ལན་ཟེར། དེ་རྣམས་ཀྱིས་བརྗེ་བོས་
རྒྱ་བོད་ཡིག་ཚང་ཆེན་མོ།
པ་ཐམས་ཅད་ནུབ་ཕྱོགས་སུ་བསྐྲད། དེ་རྣམས་གྷན་དྷ་ར་ཆེན་པོར་ཆས་ནས་འགྲོ་
བ་ལ། ལི་ཡུལ་དུ། ཀླུའི་རྒྱལ་པོ་ཨེ་ལ་པ་ཏྲས་སྦྲུལ་དུ་སྤྲུལ་ནས། མཚོ་ལ་ཟམ་
པ་བྱས་ཏེ་བསྒྲལ་བས་སྦྲུལ་ཤི དགའ་ལྡན་དུ་སྐྱེས་མཚོ་ཡང་བསྐམས་སོ། །དེ་
དུས་བོད་ཡུལ་ན་དགེ་འདུན་དང༌། རིང་བསྲེལ། གསུང་རབ། མཆོད་པའི་ཡོ་བྱད་
ཐམས་ཅད་གཅིག་ཀྱང་མ་ལུས་པར་བཀལ་སོང་ངོ༌། །དེར་འཛམ་གླིང་གི་དགེ་
འདུན་ཐམས་ཅད་གྷན་ར་ཆེན་པོར་སླེབས། དེའི་རྒྱལ་པོས་ལོ་གཉིས་ཀྱི་བར་ལ་
འཚོ་བ་སྦྱར་སོ་སོར་ཅི་བདེར་བཞག་གོ །དེ་མཚམས་རྒྱལ་པོ་དེ་འདས་དེའི་བུ་
གཉིས་ ཡོད་པའི་ཆོས་ལ་དད་དེ། བནྡེས་བཀུམས་ནས་བརྗེས་ རྒྱལ་པོ་བྱས་
པས་རྒྱལ་བློན་འབངས་བྱིན་པོས་བརྗེའི་རྒྱལ་པོ་བསད། དགེ་འདུན་བྱིངས་པོ་
འཁྱམས་སུ་བཅུག་པ། ཀེའུ་ཤ་གྱིའི་རྒྱལ་པོས་སྤྱན་དྲངས་ཏེ་ཡུལ་དེར་འཛམ་བུའི་
གླིང་གི་དགེ་འདུན་རིལ་འདུས་པར་གྱུར་ཏོ། །ཞེས་གསུངས་སོ། །སངས་རྒྱས་
ཞབས་བཅགས་ཡུལ་ཕྱོགས་ལུང་བསྟན་ནས། །རྒྱལ་པོ་ས་ནུ་བློན་པོ་ཡཀྵ་གཉིས།།
ལས་ཀྱིས་འདུས་ནས་ཡུལ་ཁམས་གསར་དུ་བཟུང་། །ས་ནུའི་ཚ་བོ་བི་ཛ་སཾ་བྷ་
ཝས། །བྱོན་རིང་བྱམས་དང་འཇམ་དཔལ་སྤྲུལ་པ་ཡིས། །ལི་ཡུལ་དམ་ཆོས་དར་
བའི་དབུ་རྙེད་ནས། ། ཆོས་རྒྱལ་མང་པོས་མཆོད་རྟེན་གཙུག་ལག་ཁང༌། །བརྒྱ་
སྟོང་དཔག་མེད་བཞེངས་ཤིང་བསྟན་པ་དར། །དགྲ་བཅོམ་ཕོ་མོ་ལོ་པཎ་མང་དུ་
བྱོན། །སངས་རྒྱས་གཤེགས་ནས་ཉིས་བརྒྱ་ལྔ་བཅུའི་སྐོར། །ཆོས་བྱུང་ཐེ་བའི་
ཉིས་སྟོང་ལོའི་བར། །ཡུལ་དེར་ཐུབ་བསྟན་དྲི་མེད་འབྱུང་བར་བཤད། །དེ་ནས་
ད་ལྟར་ཡན་ལ་ལྟ་སྤྱོད་རྣམས། །ཕྱི་ནང་འདྲེས་མ་ཤས་ཆེར་ཕྱི་རོལ་སྣང་། །རྒྱལ་
བས་བསྔགས་པའི་འཕགས་ཡུལ་བལ་པོ་ཡི། །རྒྱལ་རབས་བྲིས་པའི་རྣམ་དཀར་
6o



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དགེ་བ་དེས། །སླར་ཡང་འཕགས་པའི་ཡུལ་དེར་ཆོས་དར་ཞིང༌། །འགྲོ་ཀུན་
བྱམས་པ་མགོན་པོའི་ས་ཐོབ་ཤོག །
༈ རྒྱ་ནག་གི་རྒྱལ་རབས་བཞུགས་སོ། །
ན་མོ་ཨཱརྱ་མཉྫ་ཤྲཱི་ཡེ། བློ་གྲོས་མཁྱེན་བརྩེའི་འོད་ཀྱིས་འགྲོ་ཀུན་གྱི། །
བློ་ངན་མུན་ནག་འཐིབས་པོ་རབ་གསལ་བས། །བློ་གསལ་སྤོབས་པའི་སྣང་བ་
སྩོལ་མཛད་པའི། །བློ་ལྡན་འཇམ་དབྱངས་ཞབས་ལ་གུས་བཏུད་དེ། །དེ་ཡི་ཞིང་
མཆོག་རི་བོ་རྩེ་ལྔ་ཞེས། །དེ་ལྟའི་འཁོར་ཡུག་རྒྱ་ནག་ཐང་གི་ཡུལ། །དེ་ཉིད་
གཟུང་འཛིན་རྒྱལ་རབས་བྱུང་ཚུལ་རྣམས། །དེང་འདིར་མདོར་བསྡུས་དོན་གསལ་
འབྲི་བར་བྱ། །རྒྱ་ནག་པོའི་ཡིག་ཚང་ལ། ཅེའུ་ཞེས་པའི་རྒྱལ་རབས་བཞི་པ།
ཅེའུ་དབང་ཞེས་བྱ་བ་གཅིག་ཤིང་ཕོ་རྟ་ལོ་ལ་རྒྱལ་སར་སྟོན་ནས། ལོ་ཉི་ཤུ་རྩ་
གཅིག་ལོན་པའི་དུས་སུ། ཤིང་ཕོ་སྟག་གི་ལོ་ཟླ་བ་བཞི་པའི་ཚེས་བརྒྱད་ལ་རྒྱ་
གར་དུ་ཆ་ཡང་རྒྱལ་པོའང་ཟེར། བཅོམ་ལྡན་འདས་རྒྱལ་བ་ཤཱཀྱ་ཐུབ་པ་རྒྱལ་བུ་དོན་
གྲུབ་ཏུ་སྤྲུལ་ནས་སྐུ་འཁྲུངས་པ་དེའི་འོད་དང་ཆོ་འཕྲུལ་རྣམས་རྒྱ་ནག་ཡུལ་དུའང་
མཐོང་པས་རྩིས་བྱས་དུས་སངས་རྒྱས་འབྱོན་པར་ཤེས་ཤིང་དེའི་བསྟན་པ་རྒྱ་ནག་
ཏུའང་ འབྱུང་ བར་ གོ །རྒྱ་ གར་ དུ། རྒྱལ་ བུ་ དོན་གྲུབ་དགུང་ ལོ་ ཉི་ ཤུ་ རྩ་ དགུ་
ནས་མངོན་པར་རབ་ཏུ་བྱུང་། སོ་ལྔ་ལ་སངས་རྒྱས། དེ་ནས་ལོ་བདུན་ལོན་པ་ན།
ཡུམ་ལ་ཆོས་འཆད་པའི་དོན་དུ་ལྷ་ཡུལ་དུ་བྱོན་ཟླ་བ་གསུམ་བཞུགས། དེའི་ཤུལ་
དུ་རྒྱལ་པོ་ཨུ་ཏྲ་ཡ་ནས་མོའུ་གལ་གྱི་བུ་ལ་བསྐུལ་ཏེ། ལྷའི་ཡུལ་དུ་སངས་རྒྱས་ཀྱི་
སྐུ་ཚད། ཙནྡན་གོར་ཤི་ཥ་ལ་བཞེངས་ནས་མི་ཡུལ་དུ་གདན་དྲངས། བཅོམ་ལྡན་
རྒྱ་བོད་ཡིག་ཚང་ཆེན་མོ།
འདས་ལྷ་ལས་བབས་ནས། རྒྱ་གར་དུ་ཕེབས་པའི་ཚེ་ཙནྡན་གྱི་སྐུ་དེས་བཞེངས་
ནས་དབུ་བཏུད་དེ། སྤྱི་བོར་ཕྱག་བཞག་ནས། སྟོན་པ་མྱ་ངན་ལས་འདས་ནས་ལོ་
སྟོང་ལོན་པའི་ཚེ། སྐུ་འདིས་རྒྱ་ནག་ཡུལ་དུ་སེམས་ཅན་གྱི་དོན་བྱེད་པར་འགྱུར་
རོ༑ ༑ཞེས་ལུང་བསྟན། དེ་ནས་ལོ་བཞི་བཅུ་ཞེ་གཉིས་སོང་བའི་དགུང་ལོ་བརྒྱད་
ཅུ་ལ་མྱ་ངན་ལས་འདས། དེ་ནས་ཆུ་མོ་ཕག་སེ་ཆེན་རྒྱལ་པོ་རྒྱལ་སར་བཞུགས་
རྟིང་ལོ་ཕྱེད་དང་གསུམ་འགྲོ་བ་དེ་ལ་རྩིས་པ་ཡན་ལ་ལོ་སུམ་སྟོང་བཞི་བརྒྱ་བཅུ་
གསུམ་སོང་ཙནྡན་ཇོ་བོ་བཞེངས་ནས་ལོ་སུམ་སྟོང་བཞི་བརྒྱ་ལྔ་བཅུ་ང་ལྔ་འགྲོ་
ཟེར་བ་རྒྱའི་ཙནྡན་ཇོ་བོའི་ལོ་རྒྱུས་ན་ཡོད་པར་སྣང་། ཆུ་མོ་ཕག་ནས་མེ་ཕོ་ཁྱི་ལོ་
ལ་རྩིས་པ་ཡན་ལ། ལོ་བརྒྱ་དང་བཞི་བཅུ་ཞེ་བཞི་འགྲོ་བར་འདུག་དེ་ནས་དེང་
སང་ཤིང་ཕོ་སྟག་སྲོག་སྨེ་བརྒྱད་དཀར་དབུས་ན་ཡོད་པའི་ལོ་འདི་ཡན་ལ་ལོ་
བརྒྱད་ཅུ་གྱ་དགུ་སོང་འདུག ཀུན་དྲིལ་བས་སྟོན་པ་ས་ཕོ་འབྲུག་ལ་འཁྲུངས་
ནས་ད་ལན་ཤིང་ཕོ་སྟག་ལོ་འདི་ཡན་ལ་ལོ་གྲངས་སུམ་སྟོང་ལྔ་བརྒྱ་གྱ་ལྔ་སོང་
འདུག རྒྱ་ནག་ཏུ། ཅིའུ་ལ། རྒྱལ་པོ་སུམ་ཅུ་སོ་དྲུག་བྱུང་ལོ་བརྒྱར་སྲིད་བཟུང་
ཅིའུའི་རྒྱལ་པོ་བཞི་པ་ཆ་ཡང་རྒྱལ་པོ་བྱ་བ་ལ་རྣམ་སྲས་ཀྱིས་བྱིན་པའི་བུ་རྒྱལ་པོ་
ས་ལ་ནུ་ཟེར་བ་དེ་བལ་ཡུལ་བཟུང་པའི་རྒྱལ་པོ་སྔོན་མ་ཡིན། དེ་ནས་ཆན་ཧྲི་ཧང་
གི་རྒྱལ་པོ་གཉིས་བྱུང་དེ་ནས་ཧན་ཀའོ་ཙུང་ཞེས་པ་ནས་བཟུང་སྟེ། རྒྱལ་རབས་
བཅུ་གཉིས་བྱུང་དེར་རྟིང་བློན་པོ་གཅིག་གིས་ངོ་ལོག་བྱས་ནས་ལོ་བཅོ་བརྒྱད་
རྒྱལ་ས་བཟུང་། ཕྱིས་ཧན་གྱི་བརྒྱུད་པ་སླེའུ་གོང་བུས་བློན་པོ་ཨང་མང་བསད་
ནས། དེས་རྒྱལ་སྲིད་བཟུང་བ་ལ་བུ་ལྔ་བྱུང་བའི། ཆུང་བ་ལ་ཧན་མིན་ཏི་རྒྱལ་པོ་
བྱུང་དེའི་དུས་སུ། པཎྜི་ཏ་ཛུ་ཧ་ལམ་ཟེར་བའི་བདེན་པ་མཐོང་བ་གཉིས་ཀྱིས། རྒྱ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གར་ནས་རྟ་དཀར་པོ་གཅིག་ལ་ཐེག་པ་ཆུང་ངུའི་ཆོས་བཀལ་ནས། རྒྱ་ནག ཧོ་
ནན་ཧུར་པའེ་མ་སེའི་ལྷ་ཁང་བཞེངས། ཆོས་བསྒྱུར་དེ་ཕྱིན་ནས་རྒྱ་ནག་ཏུ་སངས་
རྒྱས་ཀྱི་བསྟན་པ་དར་བ་ཡིན། པཎྜི་ཏ་དེ་གཉིས་ཀྱིས་དགྲ་བཅོམ་པ་ཐོབ་ནས།
རྫུ་འཕྲུལ་གྱིས་གཅིག་ནམ་མཁའ་ལ་འཕུར་ནས་རྒྱ་མཚོའི་གླིང་ཀའུ་ལི་དཀར་
པོའི་རྒྱལ་ཁམས་ཞེས་པར་སོང་ནས་མྱ་ངན་ལས་འདས། གཅིག་ནི་ལྷ་ཁང་དེའི་
འོག་ཏུ་འགོག་པའི་ཏིང་ངེ་འཛིན་ལ་བཞུགས་ནས། བྱམས་མགོན་བྱོན་དུས་
མཇལ་ནས་མྱ་ངན་ལས་འདའོ་ཟེར། ཧན་གྱི་རྒྱལ་རབས་ཉི་ཤུ་རྩ་བཞི་པ་ཧན་
ཧེན་ཏིའི་རྒྱལ་པོའི་བློན་པོ་ཚའུ་ཟེར་བས་རྒྱལ་ས་འཕྲོག་མི་བརྒྱུད་ལྔས་རྒྱལ་པོ་
བྱས། ཡང་དེའི་བློན་པོ་སེ་མ་ཞེས་པས་རྒྱལ་ས་འཕྲོག་ནས་བཟུང་། དེ་རྟིང་ཧེའུ་
ཙིང་གི་བརྒྱུད་པ་ལ། དུང་ཅིང་ཧའི་ཙིང་གཉིས་བྱུང་བའི་ཧའི་ཙིང་རྒྱལ་པོའི་དུས་
སུ་རྒྱ་གར་ནས། པཎྜི་ཏ་རྒན་པོ་གཅིག་བྱུང་ནས་རྒྱ་གར་དང་འཇང་ཡུལ་གྱི་
བར་རྒྱལ་ཁམས་ཆུང་ངུ་ན། སྔོན་སངས་རྒྱས་ཤཱཀྱ་ཐུབ་པ་གྲོང་ཁྱེར་རྩྭ་མཆོག་ཏུ་
བྱོན་དུས་བཞེངས་པའི་ལྷ་སངས་རྒྱས་དགུང་ལོ་བརྒྱད་པའི་སྐུ་ཚད་ཇོ་བོ་ཤཱཀྱ་མུ་
ནེ་དང་། སངས་རྒྱས་ཀྱི་རིང་བསྲེལ། ཀུ་མ་ར་ཞེས་པའི་པཎྜི་ཏ་མཁས་པ་གཅིག་
གིས་བསྣམས་ཡོད་པ་དེར་རྒྱལ་ཁམས་ཆུང་བས་འགྲོ་དོན་མི་འཕེལ་བར་འདུག
རྒྱལ་པོ་ཁྱེད་ལ་སྟོབས་འདུག་པས་དམག་མཐོང་ལ་དེ་རྣམས་བླངས་ན། སེམས་
ཅན་མང་པོ་ལ་ཕན་པར་འགྱུར་ཟེར་བས། རྒྱལ་པོ་དེ་ལ་བློན་པོ་ཞིང་གི་ཆིང་སང་
གཅིག་དང༌། ཆུ་མི་དབོན་གྱི་མི་དཔོན་གཅིག་ཡོད་པ་ལས་མི་དཔོན་ལ། དམག་
ཁྲི་ཚོ་བཞི་བཅུ་ཐམ་པ་བཀུར་ནས་བཏང་བས་ཇོ་བོ་དང༌། རིང་བསྲེལ། པཎྜི་ཏ་
དེ་འདས་འདུག་པའི་ཚབ་ལ། ཀུ་མཱ་ར་ཆུང་བ་རྣམས་གདན་དྲངས་སོ། །བཀའ་
རྒྱ་བོད་ཡིག་ཚང་ཆེན་མོ།
ཆེམས་ཀ་ཁོལ་མ་ལས། རྒྱ་གར་རྒྱལ་པོ་དྷརྨ་ཕ་ལའི་རིང་ལ་མུ་སྟེགས་པའི་
དམག་གིས་ཤྲཱི་ནཱ་ལེནྡྲ་བཅོམ་བསྟན་པ་སྣུབས་པའི་དུས་སུ། རྒྱ་ནག་རྒྱལ་པོ་དེ་ཝ་
ར་ཛ་བྱ་བ་ལ་དཔུང་གྲོགས་སྦྲན་པས། ངེད་ཀྱི་དམག་མི་ཐོན་སྐྱེས་ཀྱིས་ནོར་རྫས་
བཟང་པོ་བསྐུར་གྱི། དེ་ལ་བརྟེན་ནས་ཕྱི་པ་ཐུལ། བསྟན་པ་མ་འགྲིབ་པ་གྱིས་
ཤིག་ཟེར་ནས། ཟ་འོག་གི་བེར་ཆེན་སྲུབས་མེད་པ་རི་མོས་སྨྲས་ཤིང་སྲ་བ།
མཚོན་དང་གཟོང་གིས་མི་ཕིག་པ། ཐུགས་ཀ་ན་ནོར་བུ་དཔལ་བེའུ་ཡོད་པ་ཞིག་
གིས་མགོ་བྱས་པའི་སྐྱེས་བཟང་པོ་ཐེངས་གཉིས་བསྐུར། གྲོས་དང་བསླབ་བྱ་
ལེགས་པར་བྱས་བཏང་བའི་མཐུ་དང་རྟེན་འབྲེལ་འགྲིགས་པས་མུ་སྟེགས་པའི་
དཔུང་ ཚོགས་ ཐམས་ཅད་ཕམ་པར་བྱས་ཏེ། ནང་པའི་བསྟན་པ་ཉིན་མོ་ལྟར་
གསལ་བར་བྱུང་བས། རྒྱ་གར་རྒྱལ་བློན་ཐམས་ཅད་རབ་ཏུ་དགའ་བར་གྱུར་ནས།
འདི་ལྟ་བུའི་བསྟན་པ་བྱུང་བ་ནི་རྒྱ་ནག་རྒྱལ་པོ་ཁྱོད་ཀྱིས་སེམས་བརྩེ་བའི་བསླབ་
བྱ་དང༌། སྐྱེས་བཟང་པོ་རིམ་པར་བསྐུར་བྱུང་བའི་སྟོབས་ནུས་ཡིན་པས། ཁྱེད་
དྲིན་ཆེ་བར་ཡོད། སྐྱེས་ལན་ལ་ཅི་འདོད་པ་བསྐུར་བ་ཡིན་པས་ལན་སྲིངས་ཤིག་
བྱས་པས། རྒྱ་ནག་རྒྱལ་པོ་ན་རེ་དེ་ལྟར་བསམ་ན་སངས་རྒྱས་དགུང་ལོ་བརྒྱད་
པའི་སྐུ་ཚད། ཆུ་ཀླུང་གི་མདོ་དང་རྒྱན་སྟུག་པོ་བཀོད་པའི་མདོ་དང་འདུལ་བ་ཀོ་
ཤ་དང་ཟ་མ་ཏོག་བཀོད་པའི་མདོ་དང་བཞི། དགེ་སློང་སྡོམ་བརྩོན་ལྡན་པ་བཞི་
སྡེ་གཅིག་དང་བཅས་པ་བསྐུར་ཅིག་ཟེར་བ་བྱུང་ནས། རྒྱལ་པོ་དྷརྨ་ཕ་ལ་ན་རེ།
ངེད་ཀྱི་ཡི་དམ་ཀྱི་ལྷ་འདི་གཞན་དུ་འབྱོན་པ་སེམས་ཀྱིས་མཐོང་པ་མེད་ནའང་།
ཁྱེད་དྲིན་ཆེ་བ་ཡིན་པས། གདན་དྲོངས་ལ། འགྲོ་བ་མང་པོའི་དོན་རྒྱས་པར་མཛོད་
ཅིག་གསུངས་ནས། མཆོད་རྫས་ཀྱི་བྱེ་བྲག་དུ་མ་དང་བསྐྱེལ་བསུའི་བཤོམས་རྒྱས་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པར་བྱས་ནས། ཇོ་བོ་རྒྱ་ནག་ཏུ་གདན་དྲངས་པར་བྱས། སྔོན་མ་བཞིན་བྱོན་པའི་
ལམ་དུ་པཎ་ཆེན་དེས་མཁས་པའི་རྣམ་འཕྲུལ་རིམ་པར་བསྟན། རྒྱ་ཡུལ་དུ་སླེབས་
ནས། ཧའི་ཙིང་རྒྱལ་པོ་སྐུ་གཤེགས། བརྒྱུད་ཆད་ནས། སྔར་གྱི་ཆིང་སང་དེས་རྒྱལ་
པོ་བྱེད་ཀྱིན་འདུག་ཟེར་བ་ཐོས་པས། དམག་དཔོན་དེས་རང་གི་དམག་ཁྲི་ཚོ་བཞི་
བཅུ་པོ་བསྡུས་ནས། སེ་ཆིན་དང་ཅེའུ་མཁར་ཉི་ཤུ་རྩ་བཞིའི་རྒྱལ་པོ་བྱས་སོ། །
དུས་ཕྱིས་དམག་དཔོན་དེའི་བརྒྱུད་པའི་ལག་ནས་ཆིང་སང་རྒྱལ་པོའི་བརྒྱུད་པས།
ཇོ་བོ་དང་། རིང་བསྲེལ། པཎྜི་ཏ་རྣམས། ཀོ་ཤང་ཧུར་གདན་དྲངས། བཀུར་སྟི་
བསམ་གྱིས་མི་ཁྱབ་པ་བྱས། པཎྜི་ཏ་དེ་ལ་བཙུན་མོ་བཅུ་ཡོད་པས། དགེ་འདུན་
རྣམས་མ་མོས་པ་ལ་ཞལ་དུ་ཁབ་གསོལ་ནས་དག་སྣང་སྦྱངས། པཎྜི་ཏ་དེའི་སློབ་
མ་ཅེའུ་ཧྭ་ཤང་ཞེས་པ་མཁས་པ་ཞིག་བྱུང་བ། དེ་ལའང་པཎྜི་ཏ་ཟེར། དེ་ལ་རྒྱལ་
པོའི་བཙུན་མོ་ཆེ་བ་ཁྲོས་པ་ལ་བརྟེན་ནས། ཁྲིམས་ཕོག མགོ་བཅད་པས། ཁྲག་
འོ་མར་བྱུང་རང་གི་ལག་པས་རང་གི་མགོ་སྐེ་ཐོག་ཏུ་བཞག་ནས་གཙུག་ལག་ཁང་
དུ་ཕྱིན། འཁོར་མང་པོ་ལ་ལས་རྒྱུ་འབྲས་ཀྱི་ཆོས་མང་པོ་བསྟན་ཏེ། མགོ་རང་གི་
སྤང་དུ་ལྷུང་ནས་ཚེའི་དུས་བྱས་སོ། །ཆིང་སང་གི་རྒྱལ་བརྒྱུད་དེ་ཆད་ནས། སུའི་
གཡང་དི་ཟེར་བའི་རྒྱལ་པོ་ཕ་བུ་གཉིས་བྱུང༌། དེའི་མངའ་འོག་ན་ཐང་ཀའུ་ཛུ་
ཞེས་པ། ཐའི་ཡང་ཐའི་ དོསྐུ་ཞབས་དུང་དཀར་གྱིས་འདི་རྒྱ་སྐད་ཟུར་མ་ཕྱིན་གསུངས། དེབ་དམར་མཆན་
ལས། །ཧུའི་གླེའུ་ཤུ། སུའི་གླེའུ་ཤུ་བྱེད་ཅིང་ཡོད་པ་དེས་ངོ་ལོག་ནས་རྒྱལ་ས་འཕྲོག་
སྟེ༑ དེ་ནི་ཐང་གི་རྒྱལ་པོའི་ཐོག་མ་ཡིན་ནོ། །དེ་ལ་བུ་གསུམ་ཡོད་པའི་འབྲིང་
པོ་ཐང་ཐའི་ཛུང་རྒྱལ་པོའི་དུས་སུ། ཐང་ཛམ་ཚང་ཞེས་པའི་ལོ་ཙཱ་བ་སློབ་དཔོན་
དབྱིག་གཉེན་གྱི་སློབ་མ་ཞིག་གིས། རྒྱ་གར་ནས་ཆོས་མང་པོ་བསྒྱུར། དེ་ཡན་
རྒྱ་བོད་ཡིག་ཚང་ཆེན་མོ།
ལ་རྒྱའི་ལོ་ཙཱ་བ་ཉིས་བརྒྱ་བྱུང་། དེ་དུས། ཟོན་ཀླུ་ཤྲཱི་ཞེས་པའི་འདུལ་བ་འཛིན་པ་
ཆེན་པོ་གཅིག་ཡོད་པ་རི་མཐོན་པོའི་ཟུར་ནས། གཡང་ལ་ལྷུང་ནས་བྱུང་བ་ལྷའི་
བུ་གཅིག་གིས་བར་སྣང་ནས་བཟུང་སྟེ་མ་བསྣད་པ་ལ། དེ་སུ་ཡིན་དྲིས་པས།
བདག་རྒྱལ་པོ་རྣམ་སྲས་ཀྱི་བུ་གཉིས་པ་ཡིན། ངེད་སྤུན་བཅུ་གཉིས་ཀྱིས། གསུང་
རབ་ཡན་ལག་བཅུ་གཉིས་བསྲུང་བར་དམ་བཅས་པས། བདག་འདུལ་བའི་སྡེ་
སྣོད་བསྲུང་བ་ཡིན་ཟེར་ཞིང་། ཟོན་ཀླུ་ཤྲཱི་དང་། ཐང་ཛམ་ཚང་། ཀུ་མ་ར། ཆུང་བ་
རྣམས་གང་ཡིན་དྲིས་པའི་ལན་བཏབ་པ་ཡོད། ཐང་ཐའི་ཛུང་གི་སྲས་མོ་སྲུའི་གླེན་
ཀོང་ཇོ། བོད་སྐད་དུ་མཚོ་ནང་གི་པདྨོ་ཞེས་པ་དེ། བོད་དུ་འོང་དུས་ཇོ་བོ་ཤཱཀྱ་མུ་
ནེ་ཡར་བྱོན་པ་ཡིན། དེ་ནས་ད་ལྟ་མེ་ཕོ་ཁྱི་ལོ་འདིའི་བར་ལ། ལོ་བདུན་བརྒྱ་
འགྲོ་ཞེས་པ་རྒྱའི་དེབ་ཐེར་རྙེད་པ་ལས་ཛམ་བྷ་ལ་སོགས་བྲི་མགོན་གྱིས་མཐོང་
བ༑ ལྷ་སའི་གཙུག་ལག་ཁང་དུ་བྲིས་པ་ཡིན། ཐང་ཤུ་ཐུ་ཧན་ཞེས་པ། རྒྱའི་དེབ་
ཐེར་ལས་ཐང་ཀའུ་ཛུང་རྒྱལ་པོས་ས་ཕོ་སྟག་ལ་རྒྱལ་ས་བཟུང་། ལོ་དགུར་སྲིད་
བསྐྱངས། བདུན་ཅུ་ལ་འདས། དེའི་བུ་ཐང་ཐའི་ཙུང་གིས་ཤིང་ཕོ་རྟ་ལོ་ལ་བོད་
རྒྱལ་པོ་དང་གྲོགས་པོ། སྐྱེས་བསྐུར་རེས་ཀྱང་བྱས། རྒྱ་བོད་འབྲེལ་བའི་སྔ་མ་
ཡིན་ནོ། །ཐང་གི་བུ་མོ་སློང་པ་ལ་དེ་རྒྱལ་པོ་སྲོང་བཙན་སྒམ་པོས། གསེར་གྱི་
ཁྲབ་བསྐུར་བཏང་བ་ལ་མ་བྱིན་པས་བོད་དམག་འབུམ་ཕྲག་གཉིས་ཁྱེར་ནས་ཐུ་
ལུ་ཧུན་བཅོམ་སྡེ་བཟུང་། དམག་རྣམས་ཕྱིར་ལོག་དེ་ནས་ཡུན་རིང་པོ་ནས། བོད་
ཀྱི་བློན་པོ་མགར་སྟོང་བཙན་ལ་གསེར་སྲང་སྟོང་ཚོ་ལྔ་དང་། རིན་པོ་ཆེའི་རིགས་
མང་པོ་བསྐུར་ནས་བུ་མོ་སློང་དུ་བཏང་བས། ཐའི་ཙུང་གི་སྲས་མོ་འོ་ཤིང་ཀོང་ཇོ།
ལྕགས་མོ་བྱའི་ལོ་ལ་ཕྱིན། པཱའི་ཧྭ་ནས་སྐྱེལ་མ་དང་། བསུ་མི་འཛོམ། བོད་ཡུལ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དུ་སླེབས་ཀོང་ཇོས་རྒྱལ་པོ་ལ་ཞུས་ནས། བོད་ལ་སྔར་ཡིག་ཚང་མེད་པ་ལ་ཡིག་
ཚང་བཅས། བློན་པོ་མགར་ལ་ཐང་གི་རྒྱལ་པོ་མཉེས་ནས། ཚ་མོ་ཀོང་ཇོ་གཅིག་
དང་གཡིའུ་གཡུ་ཐའི་ཛུང་གུན་ཞེས་པའི་མིང་བྱིན། བོད་ལ་རྒྱའི་ལས་ཀ་བྱིན་པའི་
སྔོན་མ་ཡིན་ནོ། །ཐའི་ཛུང་གིས་རྒྱ་གར་དུ། མ་ག་ད་བཅོམ། དེ་ཐོས་ནས། བོད་
ཀྱི་རྒྱལ་པོས་ཀ་མ་ཏ་བཅོམ་ཟེར། ཐང་ཐའི་ཛུང་གིས་མེ་ཕོ་ཁྱི་ལོ་ནས། ལོ་ཉེར་
གསུམ་རྒྱལ་ས་བཟུང་ལྔ་བཅུ་ང་གཉིས་པ། ས་མོ་བྱ་ལོ་ཟླ་བ་བཞི་པ་ལ་འདས་
ཟེར། དེའི་བུ་དགུ་པ་ཆི་ལོའུ་ཛུང་རྒྱལ་སར་སྟོན། བོད་རྒྱལ་སྲོང་བཙན་སྒམ་པོ་
ལ་ལས་ཀ་སྔ་རྟིང་གཉིས་བྱིན་པའི། དང་པོ། ཧུ་མ་དུ་ད་ཝི་སིའི་ཧའི་ཐུན་དབང་
ཞེས་དང་། རྙིང་མ་ཚུང་དབང་བྱ་བ་ཡིན། བོད་ཡུལ་དུ་སྔར་མེད་པའི། དར་གྱི་
འབུ་དང་། འབྲས་ཆང་། ཤེལ་བཟོ་བ་སོགས་བཟོ་རིགས་མང་པོ་བཏང་། དེ་
རྟིང་བོད་རྒྱལ་མང་སྲོང་གི་དུས་སུ་རྒྱ་བོད་རེས་འགའ་མཐུན། རེས་འགའ་དམག་
འཁྲུགས་རྩོད་པ་མང་དུ་བྱུང༌། རྒྱའི་བློན་པོ་དཔྱ་ཞིན་དགུ་ལ་དམག་ཁྲི་ཚོ་བཅུ་
བསྐུར་ནས་ལྷ་སའི་བར་དུ་སླེབས་པ། བོད་ཀྱི་བློན་པོ་མགར་གྱི་བུ་ཆེ་བས་དམག་
དཔོན་བྱས། རྒྱ་དམག་ཐམས་ཅད་ ཕམ་ པར་ བྱས། ཆི་ཀོའུ་ཛུང་ གིས་ས་མོ་བྱ་
ནས་ལོ་སུམ་ཅུ་སོ་བཞིར་སྲིད་བཟུང་། ལྔ་བཅུ་ང་དྲུག་པ་ཆུ་མོ་ལུག་ལ་འདས།
སྔར་ཐའི་ཙུང་གི་བཙུན་མོའི་འཁོར་ན་ཡོད་པ་གཅིག ཐའི་ཛུང་འདས་ནས་བན་
མོར་ཡོད་པ་བབས་ནས། ཀོའུ་ཛུང་གི་བཙུན་མོ་བྱས་པ་ལ། བུ་ཛུ་ཛུང་དང༌། ཝི་
ཛུང་། བུ་མོ་ཐའི་ཛུང་དང་གསུམ་ཡོད་ལ། རྒྱལ་པོས་བུ་ཆེ་བ་ལ་རྒྱལ་ས་བསྐོས་
ཟེར་བའི་ཁ་ཆེམས་ཡོད་ཀྱང་། མ་ཉན་པར་མོ་རང་གི་རྒྱལ་མོ་བྱས། རུས་འུ་ཡིན་
པས་འུ་ ཇི་ཐོན་ཞེས་བྱའོ། །རྒྱལ་མོ་དེས་དམག་ཁྱེར་ནས། བོད་ལ་ སོགས་པའི་
རྒྱ་བོད་ཡིག་ཚང་ཆེན་མོ།
རྒྱལ་ཁམས་འཕྲོག དེ་དུས་བོད་རྒྱལ་འདུས་སྲོང་མང་པོ་རྗེ། གཞོན་རིང་ལ་བློན་
པོ་ མགར་ གྱི་བུ་སྤུན་ཚ་བོ་དང་བཅས་པ་ནང་དབང་ཆེ། ཕྱིས་རྒྱལ་པོས་སྐྱོན་
པར་གོ་ནས། མགར་གྱི་བུ་ཆེ་བ་ལྕེབས་ནས་ཤི ནུ་བོ་བཙན་པོ་དང༌། ཚ་བོ་མང་
པོ་རྗེ། དམག་དང་བཅས་པ་རྒྱའི་རྒྱལ་པོ་ལ་ངོ་བལྟས་པས། བཙན་པོ་ལ། ཀུན་
དེ་ཁུན་དབང་ཞེས་པ་བྱིན་ནས་བློན་པོར་བསྐོས། ཚ་བོ་མང་པོ་རྗེ་ལ། གཡོན་
ཕྱོགས་ཀྱི་དཔའ་བོ་ཇ་འུ་ལིམ་ཏིའི་ཙང་གུང་ངན་གུའི་གུ་ཞེས་པའི་མིང་བྱིན། ཁོང་
གཉིས་ལ་ཕྱིས་ཉེས་པ་བྱས་ཀྱང་སྐྱོན་མེད་པའི་རྟགས་ལ། ལྕགས་ཀྱི་བྱང་བུའི་ཡི་
གེ་བྱིན་ནོ། །རྒྱལ་པོ་འུ་ཇི་ཐེན་གྱིས། ཤིང་ཕོ་སྤྲེའུའི་ལོ་ནས་ལོ་ཉི་ཤུ་རྩ་གཅིག་
རྒྱལ་ས་བཟུང་། བརྒྱད་ཅུ་པ་ཤིང་ཕོ་འབྲུག་ལ་འདས་སོ། །གཏམ་བརྒྱུད་གཞན་
ན༑ རྒྱལ་མོ་དེ་ལ་བུ་བོང་སྣ་ཅན་གཅིག་སྐྱེས་པས་ངོ་ཚ་ནས་གསོད་དུ་བཏང་བ།
བོད་ཀྱི་བློན་པོ་ཆེ་བ་གཅིག་ཡོད་པ་དེས་ཕག་ཏུ་ཉ་ར་བྱས། ཕྱིས་མོ་རྒས་
དུས་ཐང་གི་བརྒྱུད་མེད་པས། མོའི་མིང་པོ་འུ་སན་ཞེས་པ་རྒྱལ་སར་བསྐོ་རྩིས་ཀྱི་
མི་མང་པོ་འཚོགས་པ་ལ། འུ་སན་བསྐོ་བ་ཨེ་འཐད་སྐད་རིང་བཏོན་པས་སུ་མི་
འཐད་ཟེར་བ་དེ་གསོད་པ་རྒྱལ་མོའི་འཇའ་བ་བྱས་པ་ལ། བོད་བློན་དེས་འུ་སན་
ལ༑ སྐད་རིང་བྱུང་དུས་ང་བསྐོ་བ་མི་འཐད་གྱིས་ཤིག་བྱས། སྐད་བྱུང་དུས་ཁོས་
དེ་སྐད་བྱས་པ་དང་། བོད་བློན་དེས་རལ་གྲི་བརྒྱབ་ནས་བསད། དེ་ཅི་ཡིན་བྱས་
པས་རྒྱལ་མོ་རང་གི་ལུང་ཡིན་བྱས་པས། བྱ་ས་མ་རྙེད། དེ་ནས་མྱ་ངན་དུ་གྱུར་པ་
ལ༑ བློན་པོ་དེས། བོང་སྣ་ཅན་དེ་ཁྱེར་ཡོངས་ནས། རྒྱལ་སར་བསྐོས་པ་རྒྱལ་པོ་
བོང་སྣ་ཅན་དུ་གྲགས་པ་དེ་ཡིན་ཅིང་། བོང་སྣ་དེ་སྒྲིབ་པའི་ཕྱིར་དུ། གསེར་གྱི་
འབག་ཅིག་སྒྲོན་པས་རྒྱལ་པོའི་གསེར་ཞལ་ཟེར་བའང་དེ་ནས་བྱུང་བར་བྱེད་
76



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དོ༑ ༑མ་བུ་འདི་གཉིས་ཀྱི་དུར་ད་ལྟ་ཁེན་རྗེའུའི་བྱང་ཕྱོགས་ན་ཡོད་པ་དེ་ཡིན་ཟེར། །
རྒྱལ་མོ་འདི་ལ་བོད་རྣམས་རྒྱའི་ འ་ཛི་ རྒན་མོ་ཟེར་བར་འདུག་གཏམ་བརྒྱུད་
འདིའི་ལུགས་ལ། ཤིང་མོ་སྦྲུལ་ལོ་ལ་རྒྱལ་པོ་རང་གི་བུ་ཛུ་ཛུང་རྒྱལ་སར་བཏོན།
བོད་ཀྱི་རྒྱལ་པོས་བུ་མོ་སློང་དུ་བྱུང་བ་ལ་ནུ་བོ་ཇི་ཛུང་དབང་གི་བུ་མོ་ཀིམ་ཤིང་
ཀོང་ཇོ་བྱིན། རྫོངས་ལ་གསེར་སྲང་ ཁྲི་ཚོ་མང་པོ་དང་བཟོ་རིགས་སྣ་ཚོགས།
རོལ་མོའི་རྣམ་གྲངས་དུ་མ་མི་ཉག་གི་ཡུལ་ཐམས་ཅད་དང་བཅས་པ་བྱིན་ནོ། །ཛུ་
ཛུང་རྒྱལ་པོས་ལོ་དྲུག་སྲིད་བསྐྱངས་ལྔ་བཅུ་རྩ་ལྔ་པ་ལྕགས་ཕོ་བྱི་བ་ལ་འདས།
ལྕགས་མོ་ཕག་ལོར་ཀོང་ཇོའི་ཕ་ཝི་ཛུ་རྒྱལ་སར་བསྐོས། ལོ་གཉིས་སྲིད་བསྐྱངས།
ལྔ་བཅུ་རྩ་ལྔ་པ་ཆུ་ཕོ་བྱི་བ་ལ་འདས་ཆུ་མོ་གླང་ལ་ཝི་ཛུང་གི་བུ་གསུམ་པ། ཧེན་
ཛུང་རྒྱལ་སར་བསྐོས། དེ་ཡན་ལ་ཐང་གི་རྒྱལ་ཁམས་འཇགས་ནས་ལོ་བརྒྱ་དང་
བཅུ་དྲུག་སོང་། ཧེན་ཛུང་གིས་ལོ་བཞི་བཅུ་རྩ་གསུམ་རྒྱལ་སར་བསྡད། རྒྱལ་
ཁམས་བདེ་ཞིང་འཇགས་པ་བྱུང་བདུན་ཅུ་རྩ་གསུམ་པ་ལྕགས་མོ་བྱ་ལ་འདས།
མེ་ཕོ་སྤྲེའུའི་ལོ་ལ་ཧེན་ཛུང་གི་བུ་གསུམ་པ། ཛུང་ཛུང་རྒྱལ་སར་སྟོན། དེའི་
ལོ་ལ་བོད་དམག་འོངས་ནས། སྨན་རྩེའི་ ཝི་ཅིའུ་ལ་སོགས་མང་དུ་བཟུང་ནས།
ཕྱིས་ཅིའུ་མཁར་ཉི་ཤུ་རྩ་བཞི། བོད་ལ་ཤོར་ཛུང་ཛུང་གིས་སྲིད་ལོ་བདུན་བྱས།
ལྔ་བཅུ་རྩ་གཉིས་པ་ཆུ་ཕོ་སྟག་ལ་འདས། ལོ་དེ་ལ་དེའི་བུ་ཆེ་བ་ཐའི་ཛུང་རྒྱལ་
སར་སྟོན། ཆུ་མོ་ཡོས་ལ་བོད་དམག་བྱུང་ནས། ཐའི་ཛུང་རྒྱལ་པོ་ཤེན་ཆུར་བྲོས་
པའི་ཤུལ་དུ། རྒྱའི་བློན་པོ་ཀའུ་ཧིས་བོད་ལ་ངོ་བལྟས། བོད་དམག་ཀི་བྱང་ཧུར་
འོངས། ཐང་གི་རྒྱལ་པོར་གའུ་དབང་ཞེས་པ་བསྐོས། རྒྱའི་ལོ་མིང་སྤོས། འཇའ་
ས་འགྲེམ་དུ་བཅུག ཕྱིས་རྒྱལ་པོ་གའུ་དབང་བསད་བོད་དམག་རྣམས་བཏོན་
རྒྱ་བོད་ཡིག་ཚང་ཆེན་མོ།
ནས། ཐའི་ཛུང་གིས་རྒྱལ་ས་ལོ་བདུན་བཟུང་ལྔ་བཅུ་ལོན་པ་ས་མོ་ལུག་ལ་འདས།
དེའི་བུ་ཆེ་བ། དེང་ཛུང་ལྕགས་ཕོ་སྤྲེའུ་ལོར་རྒྱལ་སར་བཏོན། དེང་ཛུང་བསམ་པ་
ཆེ་བས་ལོ་མང་པོར་རྒྱ་བོད་འཁྲུགས་པ་མ་བྱུང་། དེའི་དུས་སུ། རྒྱ་བོད་ཀྱི་ས་
ཚིགས་མི་ཉག་ཡུལ་ཧ་ལ་ཤཱན་དུ་བྱས། བོད་ཀྱི་རྒྱལ་ཁམས་ཀྱི་མཚམས་ནི། ནུབ་
ཏུ་ལན་ཇུ། ཝི་ཇིའུ། ཝེན་ཇིའུ། ཧེའི་ཇིའུ། ཤར་དུ་ཤིང་ཀུན། ལྷོར་ཇིའུ་དང་།
གྱང་ནམ་གྱི་བར། བྱང་ནི་ལན་གྱི་ས་ཆ་དང་། ཏའི་ཏུཾ་ཧའི་ལྷོ་ནུབ་ཀྱི་བར་དང༌།
རྨ་ཆུའི་བྱང་ཕྱོགས་ ཕན་ཆད་བོད་ཀྱི་ས་ཆར་བྱས། རྒྱའི་ས་མཐའ་ནི། ཀི་ཇིའུ།
ཕྱོགས་ཐན་ཇིང་ཧ། ལུ་ཇུ་ལ་ཤིང་ཧུ། ཧུང་ཅིའུ ཐང་ཀུ སི་ཆོན་ལ་ཐའི་ཏུ་ཧ་ཚུན་
ཆད་ཐང་གི་ས་ཆར་བྱས། ས་མཚམས་ཀྱི་བར་སུག་བཅུ་དང༌། ཙ་བྱིའུ་དང༌། ཧ་
ལ་ཤན་དང༌། ཐ་ཐ་ལིང་རྣམས་སྟོང་པར་བཞག་ནས་གཉིས་ཀས་མི་འཛིན་པར་
བྱས། ཡང་ཕྱིས་སུ་རྒྱ་བོད་འཁྲུགས་པ་མང་དུ་བྱུང་ཞིང་། མེ་མོ་གླང་ལ་བོད་ཀྱི་
རྒྱལ་པོ་མུ་ནེ་བཙན་པོ་འདས། དེང་ཛུང་གིས་རྒྱལ་ས་ལོ་ཉི་ཤུ་རྩ་ལྔ་བཟུང་། དྲུག་
ཅུ་རྩ་བཞི་པ་ཤིང་མོ་བྱ་ལ་འདས། དེའི་བུ་ཆེ་བ་ཤུན་ཛུང་ལོ་དེ་ལ་རྒྱལ་སར་
བསྐོས། རྒྱལ་པོ་ལོ་གཅིག་བྱས། བཞི་བཅུ་རྩ་དྲུག་པ་མེ་ཕོ་ཁྱི་ལ་འདས། དེའི་བུ་
ཆེ་བ་ཧུན་ཛུང་ལོ་དེ་ལ་རྒྱལ་སར་བསྐོས། བྱི་ལོ་ལ་འདས། དེའི་བུ་མུ་ཛུང་གླང་ལོ་
ལ་བསྐོས་ཏེ་བཤེད་དུ་ལྷ་སའི་ཐང་དུ་བོད་ཀྱི་བློན་པོ་ཚོགས། བན་ཆེན་པོས།
གནའ་ཚིགས་སྟོན་བདེན་པ་འདར། ཐམས་ཅད་རྩིས་དང་གནའ་ཆད་བྱས་སོ། །
མུ་ཛུང་མེ་ཕོ་རྟ་ལ་བློན་པོས་བཀྲོངས། དེའི་བུ་གཉིས་པ་བུ་ཛུང་མེ་མོ་ལུག་ལ་
བསྐོས། ས་མོ་ལུག་ཡན་ཆོད་ལ་ཉིས་བརྒྱ་དང་བརྒྱད་སོང་། བུ་ཛུང་གིས་ལོ་བཅུ་
གཉིས་སྲིད་བཟུང་། སུམ་ཅུ་པ་ཤིང་ཕོ་འབྲུག་ལ་འདས། ལོ་དེ་ལ། བུ་ཛུང་
༡༠



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གིས་ཝུ་ ཛུང་ བསྐོས། ལོ་དྲུག་སྲིད་བསྐྱངས། སུམ་ཅུ་སོ་བཞི་པ་ཤིང་ མོ་ གླང་ ལ་
འདས། མེ་མོ་སྟག་ལ་བུ་ཛུང་གི་བུ་བཅུ་གསུམ་པ་ཟོན་ཛུང་བསྐོས། དེ་ནས་བོད་
ཀྱི་ས་ཆ་ཕལ་ཆེ་བ་རྒྱས་བླངས། དང་པོ་ཐང་གི་རྒྱལ་ཁམས་ཀིམ་ཇང་ཧུ་ནས།
བོད་ཀྱི་བར་ལ་ས་ལེ་དབར་སྟོང་ཚོ་དགུ་དང་དགུ་བརྒྱ་ཡོད། ཕྱིས་ཛུ་ཛུང་ནས་
བཟུང་སྟེ། བོད་ལ་མཁོར་མིག་སུམ་བརྒྱ་ཤོར། ཕྱིས་ཐང་གིས་ཐམས་ཅད་ཐོབ།།
ཟོན་ཛུང་གིས་ལོ་བཅུ་བཞིར་སྲིད་བཟུང་། ལྔ་བཅུ་མེ་མོ་ཡོས་ལ་འདས། ས་ཕོ་
འབྲུག་ལ་དེའི་བུ་ཆེ་བ། གླིང་ཛུང་བསྐོས། དེ་ཕྱིན་ཆད་བོད་དང་འབྲེལ་ཆད། དེ་
ལྟར་ཐང་གི་རྒྱལ་པོ་ཀའུ་ཛུང་ནས། འདི་ཡན་ཆོད་ལ་ལོ་ཉིས་བརྒྱ་དང་སུམ་ཅུ་རྩ་
དགུ་སོང༌། སྙིང་ཛུང་གིས་རྒྱལ་སྲིད་ལོ་བཅུ་བཞིར་བསྐྱངས། ཆུ་མོ་སྦྲུལ་ལ་
འདས། ཤིང་ཕོ་རྟ་ལ་དེའི་བུ་ལྔ་པ་ཧུན་ཛུང་བསྐོས་ལོ་བཅོ་ལྔར་སྲིད་བཟུང་ས་ཕོ་
སྤྲེའུ་ལ་འདས། ལོ་དེ་ ལ། དེའི་བུ་བདུན་པ་མུ་ཛུང་བསྐོས། སྲིད་ལོ་བཞི་བཅུ་
བཟུང་ཆུ་མོ་ཕག་ལ་འདས། ཤིང་ཕོ་བྱི་བ་ལ། དེའི་བུ་དགུ་པ་ངའི་དིང་བསྐོས།
སྲིད་ལོ་བཞི་བཟུང་མེ་མོ་ཡོས་ལ་འདས། དེ་ནས་ཐང་གི་རྒྱལ་རབས་ཆད་དེ་ཡན་
ལ་རྒྱལ་པོ་ཉི་ཤུ་བྱུང་ངོ༌། །རྒྱལ་ཁམས་ཀྱི་བདག་པོ་ལོ་ཉིས་བརྒྱ་བརྒྱད་ཅུ་རྩ་
བརྒྱད་བྱས། དེའི་རྗེས་སུ། མྱང་ཞེས་པ་ལ་རྒྱལ་ས་འཕོས་པ་ཡིན་ནོ། །རྒྱ་བོད་ཀྱི་
ལོ་རྒྱུས་འདི་ཐའི་ཛུང་ གི་དུས་ ཀྱི་ཡིག་ ཚང་ པ་བ་ སུ་ ཁྱི་ ཞེས་ པས་ བརྩམས།
ཕྱིས་ཧན་སེའུ་ཚས་བཏུས་ཏེ་བསྡེབས། རྒྱའི་ལོ་ཙཱ་བ་བ་ཧུ་གྱང་ཇུས། ཤིང་མོ་བྱ་
ལ་ཤིང་ཀུན་ཏུ་བསྒྱུར། བླ་མ་རིན་ཆེན་གྲགས་གུ་ཤིས་ཤིང་མོ་གླང་ལ་བོད་ཀྱི་ཡི་
གེར་དཔར་དུ་བཏབ། འདི་ལ། ལོའི་དབང་ཐང་ནོར་བ་འགའ་རེ་སྣང་། ཐུ་ལུ་
ཧུན། ཧོར་སེར་ཡིན། འུ་ཐེན་ཨོ་ཐོན་ཡིན། ཞིབ་པར་རྒྱའི་ཡིག་ཚང་ཐང་ཞུ་ཧུ་
རྒྱ་བོད་ཡིག་ཚང་ཆེན་མོ།
ཐེན་སྤྱན་མཚན་ཉིད་ལ་སོགས་པར་བལྟའོ། །དེའང་ཐང་གི་རྒྱལ་པོའི་དུས་སུ་ཧར་
མའི་ཟེར་བ་སེའུ་ཚེ་གཅིག་གིས་ངོ་ལོག་ནས། རྒྱལ་པོ་བྱས་ཇུ་འུན་ཟེར་བས་བློན་
པོ་བྱས། རྟིང་ལ་ཇུ་འུན་གྱིས་ཐང་ལ་ངོ་ལྟས་ནས། ཆུ་ལི་དབེན་གྱིས་དམག་
དཔོན་བྱས། དེས་རྟིང་སོར་ངོ་ལོག་ནས། རྒྱལ་ས་འཕྲོག་པས་མྱང་རྒྱལ་པོ་ཞེས་
པའི་བརྒྱུད་བྱུང་བ་ལ་སོགས། རུས་མི་གཅིག་པའི་མི་རབས་ཚན་པ་ལྔ་ལ་རྒྱལ་པོ་
བཅོ་ལྔ་བྱུང་ནས་ལོ་ལྔ་བཅུ་ཐམ་པ་རྒྱལ་ས་བཟུང་། དེའི་རྗེས་སུ་ཅིའུ་ཐའི་ཛུང་
ཞེས་པ་ལ་རྒྱལ་པོ་སྤེན་ལང་གི་ས་ཆར་རྒྱལ་རབས་བརྒྱད་བྱུང་། བརྒྱད་པ་ཤཱང་
ཧང་ཕའུ་གཉིས་ཀྱི་ལག་ནས་ཆི་ཧན་ཏའི་གླིའུ་ཞེས་པས་སྤེན་ལང་ལ་སོགས་རྒྱལ་
ཁམས་ཀྱི་ཕྱེད་འཕྲོག རྒྱལ་ཁམས་དེ་ལ་ཏའི་གླིའུ་ཟེར། ཤང་ཧང་གི་བུ་ཁང་
དབང་ཞེས་པ་སྨན་རྩེའི་ཡུལ་དུ་སོང་ནས་ཕའི་ཡུལ་གྱི་རྒྱལ་ཁམས་ཕྱེད་པོ་བཟུང་
ནས། ཧོར་གྱི་ནམ་ཐའི་ཟེར། རྐྱེན་ཁང་ཧང་ཇེའུར་གཏད། རྒྱལ་ཁམས་དེ་ལ་སྲུང་
ཟེར། དེ་ནས་སྨན་རྩེར་ལྷ་བཙུན་ཡན་ལ་རྒྱལ་རབས་བརྒྱད་བྱུང་། ཆི་ཏན་ཏའི་
གླིའུའི་རྒྱལ་རབས་བརྒྱད་ཀྱི་རྗེས་སུ། བློན་པོ་ཆེ་བ་ནུའི་ རྗེ་ཞེས་པས་རྒྱལ་ས་
བླངས་། དེ་ལ་བུ་ཨལ་ཏན་ཁན་ཟེར་བ་དང་བརྒྱུད་པ་དགུ་བྱུང་། རྒྱལ་ཁམས་ལ་
ཏའི་གམ་ཟེར། དེའི་རྒྱལ་པོ་དགུ་པ། ཧུང་དབང་ཞེས་པའི་ལག་ནས་ཧོར་ཇིང་
གིར་རྒྱལ་པོས་རྒྱལ་ས་བླང་པར་བྱེད་ཅིང་ཧོར་གྱི་རྒྱལ་ཁམས་ལ་ཏའི་དབེན་ཟེར་
བས་ཏའི་དབེན་ཐོང་ཇིའི་དེབ་ཐེར་བྱ་བའང་རྒྱལ་ཁམས་གྱི་ཁྲིམས་གཉིས་ཀྱི་བྱ་
བ་ཕྲ་རགས་ཐམས་ཅད་ཀྱི་བཀོད་པ་དེབ་ཐེར་དེ་ནང་དུ་གསལ་བའོ། །ཞེས་པ།
ཛམ་བྷ་ལྷ་ཏན་ཤི་མགོན་གྱིས་སྨྲས་པ་རྣམས་བྲིས་པའོ། །རྒྱ་ནག་རྒྱལ་རབས་
འདི་བྲིས་དགེ་བ་དེས། །རྒྱ་བོད་ཧོར་སོགས་འཇིག་རྟེན་མི་རྣམས་ཀྱིས། །བརྒྱ་ལ་
80



རྒྱ་བོད་ཡིག་ཚང་ཆེན་མོ།
༈ དཔའ་བོ་མི་ཉག་གི་རྒྱལ་རབས་བཞུགས་སོ། །
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལན་རེ་དལ་འབྱོར་ཐོབ་པ་ཀུན། །རྒྱ་ཆེར་དམ་ཆོས་སྤྱོད་པའི་རྒྱུར་འགྱུར་ཤོག །
རྒྱ་ནག་རྒྱལ་རབས་འདིའི་ལུགས་ཀྱི། རྒྱལ་པོ་རྟིང་མ། ཧུ་དབང་ཞེས་པའི་ལག་
ནས། ཧོར་ཇིང་གིར་རྒྱལ་པོས་ས་ཕོ་སྟག་ལོ་ལ་རྒྱལ་ས་འཕྲོག་ནས། རྒྱལ་རབས་
བཅོ་ལྔ་ལོ་གྲངས་བརྒྱ་དང་ལྔ་བཅུ་ང་གཅིག་གི་བར་ལ་ཧོར་གྱིས་རྒྱ་ནག་བཟུང་
བའི་རྒྱལ་པོ་རྙིང་མ་ཐོ་གན་ཐིམ་མུར་རྒྱལ་པོའི་ལག་ནས་ཡང་རྒྱ་ནག་རྟའི་མིང་
རྒྱལ་པོས་ས་ཕོ་སྤྲེའུའི་ལོར་རྒྱལ་ས་ལོན་ནས་ལོ་སུམ་ཅུ་སོ་གཉིས་བཟུང་། དེ་
རྟིང་ཡུན་ལོ་རྒྱལ་པོས་ལོ་ཉི་ཤུ་རྩ་གཉིས། འདི་དང་ཐེག་ཆེན་ཆོས་ཀྱི་རྒྱལ་པོ་
ཡོན་མཆོད་དུ་འབྲེལ། དེ་རྟིང་ཧུང་གི་རྒྱལ་པོས་ཟླ་བ་བདུན། ཡོན་ཐུན་རྒྱལ་པོས་
ལོ་བཅུ་གཉིས། བྱིན་ཐུན་རྒྱལ་པོས་ལོ་བཅུ་བཞི་བཟུང་། ལྕགས་ཕོ་རྟ་ལོ་ཟླ་བ་
བརྒྱད་པའི་ཚེས་བཅུ་དྲུག་ལ་ཧོར་གྱི་བློན་པོ་ཨ་སན། ཐང་ཤིས་བཙོན་ལ་ཁྱེར།
དེ་རྟིང་ལྕགས་ཕོ་རྟ་འདི་ལ་གྱིན་ཐས་རྒྱལ་པོ་ཁྲི་ཐོག་ཏུ་ཕེབས། ད་ལོ་ཁྱི་ལོ་འདི་
ཡན་ལ་ལོ་ལྔ་སོང་རྒྱལ་པོ་འདི་ཡང་བླ་མའི་མཁན་ཆུང་མཛད། ཀྱེ་རྡོར་འཇིགས་
བྱེད་སོགས་གསང་སྔགས་ཀྱི་ཆོས་ལ་མཁས། བསྟན་པ་ལ་མོས་ཟེར་བ། རི་ཞིང་
པའི་སློབ་དཔོན་བྱིས་སྟོན་གྱིས་རྟ་འབུལ་ལང་ཆིན་གོང་མ་དང་མཇལ་བའི་ལོ་
རྒྱུས་ཡིན། འདི་ཡན་ལོ་སོ་དྲུག་སོང་ས་ཕོ་འབྲུག་ལོ་སྲོག་སྨེ་དགུ་དམར་དབུས་ན་
ཡོད་པ་འདི་ཡན་ལ་ལོ་བཅུ་གཉིས་སོང་བ་འདི་རྣམས་ཀུན་དྲིལ་བས་རྒྱ་ནག་རྒྱལ་
རབས་རྙིང་མ་འདི་སྐོར་ལ་ལོ་བརྒྱད་ཅུ་གྱ་གཅིག་རྒྱལ་པོ་ལྔ་སོང་འདུག །
སྭ་སྟི། དཔའ་བོ་མི་ཉག་གི་རྒྱལ་རབས་ནི། སྔོན་དང་པོ་གྷ་ཐག་ལ་
སོགས་མི་ཉག་གི་ཡུལ་ཐམས་ཅད་རྒྱའི་རྒྱལ་པོའི་འོག་ན་ཡོད་པ་ལ། བྱང་ངོས་
ནས་འགའི་བར་ན་སྨོན་རི་ཞེས་པའི་རི་ལ། གཞི་བདག་གྲི་ཧུ་ཞེས་པ་ཡོད་པ།
ཉིན་གཅིག་གི་ཚེ། བྱང་ངོས་ཀྱི་མཁར་ནང་ན་བུད་མེད་གཅིག་གི་སར། རྟ་པ་
དཀར་པོ་བདུན་བྱུང་བའི། དཔོན་དེ་དང་འགྲོགས་པ་ལས་བུ་ཞིག་སྐྱེ། དེའི་དུས་
སུ༑ སྔོན་མེད་པའི་སྐར་མ་གཅིག་ཤར་བས་རྒྱའི་རྩིས་པ་རྣམས་ཀྱིས། མཁར་ནང་
འདིར་རྒྱལ་སྲིད་འཕྲོག་པའི་མི་གཅིག་སྐྱེས་འདུག་བྱས་པས་རྒྱལ་པོས་བུ་ཚ་དེ་
ཚོལ་ཟེར་བ་ལ། རྒན་མོས་བུ་ཆུང་ས་སྐོང་དུ་སྦས་པང་ལེབ་ཀྱིས་ཁ་བཅད། དེའི་
སྟེང་དུ་ཆུ་ཕོར་གང་བཞག་པས། རྩིས་པ་ན་རེ། མཚོ་ཆེན་པོ་དང་ཤིང་གི་ས་
གཞིའི་འོག་ན་འདུག་ཟེར་ནས་འཚོལ་མ་ཐུབ་པ་དང་། མཁར་ནང་ན་ལོ་གཉིས་
འགྲོ་བའི་བུ་ཚ་ཐམས་ཅད་སོད་ཅེས་ལུང་བསྒྲགས་པས། བསད་པའི་དུས་རྒན་
མོས་ཀྱང་བུ་ཤི་བར་བྱས། སྒམ་ནང་དུ་བཅུག་ངུ་ཞིང་ཁྱེར་ནས། ཆུའི་དཀྱིལ་གྱི་
རྩ་འཐུག་པོའི་ནང་དུ་སྐྱུར་བཞག་པས། ཉིན་རེ་བཞིན་བྱ་རྒོད་གཅིག་ཡོང་ནས།
བུ་ཚ་དེ་མི་འཁྱག་པར་བྱས། རྒན་མོ་གཞན་ཞིག་ལ་བ་བཞོན་མ་གཅིག་ཡོད་པ་
དེས་ཉིན་རེ་བཞིན་དེའི་རྩར་ཕྱིན་གིན། འོ་མ་སྟེར་བ་ལ་ཉིན་གཅིག་བ་བདག་
རྒན་མོ་དེས། བའི་ཕྱིར་རྗེས་ལོ་ལྟར་ཕྱིན་པས། དེ་བཞིན་བྱེད་པ་མཐོང་སྟེ། བུ་ཚ་
འདི་ཁྱད་པར་ཅན་ཞིག་ཡིན་པར་འདུག་བསམ་བླངས་ནས་བུ་དོད་བྱས། དུས་པ་
83



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ངོ་ནུའི་ཞེས་པ། བོད་སྐད་དུ་བ་ལ་འོ་མ་ནུ་ཟེར། བྱིས་པ་དེས་ལོ་བདུན་ལོན་
ནས་ན་མཉམ་གྱི་བྱིས་པ་དྲུག་བཙལ་ཏེ་བྱང་ངོས་ཀྱི་གངས་རིའི་གསེབ་ཏུ་བྲོས་
ནས་ངོ་ལོག་བརྩམ། རི་དེ་ལ་ཤིང་འཐུ་བའི་སྐྱེས་པ་ཐམས་ཅད་བཟུང་ནས།
དམག་མི་བཅོལ་བུ་ཚ་དེས་བྱང་ངོས་ཀྱི་མཁར་ནང་དུ། ཤེས་རབ་ཀྱི་མི་ལ་ངོ་
ལོག་བརྩམ་པའི་ཐེབས་འདྲི་རུ་ཕྱིན་པས་རྒྱའི་རྒན་མོ་གཅིག་ན་རེ། ཟླ་བ་འདིའི་
ཚེས་བཅོ་ལྔའི་ཉིན། ཁྱེད་རང་དམག་ལ་ཤོག་རྟ་ལྕག་དང། རྟ་སྦང་མང་པོ་ཆུ་ལ་
སྐྱུར། དེ་ནས་རྒྱའི་རྒྱལ་པོ་དམ་ཁ་ཁྱེད་ལ་ཡོང་བའི་ཐབས་ངས་བྱེད་ཟེར། ཚེས་
བཅུ་བཞིའི་ཉིན་རྒན་མོ་དེས་ལྕགས་རིའི་སྟེང་དུ་བྲང་བརྡུངས་ངུ་ཞིང་ཕྱིན་པས།
རྒྱལ་པོས་ཅི་ཡིན་འདིར་བཏང་བས། ལྷའི་དབང་པོའི་ལུང་གིས་མི་ཉག་རྒྱལ་པོ་
གཅིག་བསྐོས་ཡོད། དེ་ལ་ངོ་མ་ལྟས་ན་རྒྱའི་མིང་ཡང་མ་ལུས་པ་བྱེད། སང་ཉིན་
དམག་བསམ་གྱིས་མི་ཁྱབ་པ་ཡོང་བ་ཡིན་ཟེར། དེ་ཅི་ཡིན་དྲིས་པས། ཁྱེད་རང་
རྣམས་སང་སྔ་མོར་རྨ་ཆུ་ལ་ལྟོས་དང༌། རྟ་སྦང་དང་། རྟ་ལྕག་ལྷུང་པས་ཆུ་མདོག་
འགྱུར་བ་འོང་བྱས་པས། སང་ལྟས་དུས་དེ་བཞིན་བྱུང་། ད་ཅི་འཐད་དྲིས་པས།
རྒན་མོ་ན་རེ། ངོ་ལྟས་ན་འཐད་བྱས་པས་རྒྱལ་པོ་དཔོན་གཡོག་གསུམ་གྱིས།
དམ་ཁ་སྐྱེལ་དུ་ཕྱིན་པས་མི་ཉག་རྒྱལ་པོ་རྟ་པ་བདུན་དང་འཕྲད་དམ་ཁ་བླངས།
རྒྱལ་པོ་བསད། དེ་རྟིང་རིམ་གྱིས་རྒྱའི་བློན་པོ་ཆེ་བ་རྣམས་ཀྱང་བསད། རྒྱལ་ས་
བླངས་པས་རྒྱའི་ཡུལ་དུ་གྲགས་པ་ལ་རྒན་མོ་གཅིག་གི་ཁའི་ཉེས་པ་ལ། ཟུར་
གསུམ་སྒོ་དྲུག་ཡོད་པའི་རྒྱ་མཁར་ཤོར་ཞེས་པ་བྱུང་། མི་ཉག་རྒྱལ་པོ་དེ་ལ་ཕའི་
མིང་ནས་གྲས་ཏེ་ག་རུ་རྒྱལ་པོ་ཞེས་པར་བཏགས། མི་ཉག་རྒྱལ་པོའི་ཐོག་མ་
ཡིན། དེ་ནས་རྒྱལ་རབས་དྲུག་ན་མི་ཉག་རྒྱལ་བརྒྱུད་བྱུང་དེའི་དུས་སུ། སི་ནོས་
རྒྱ་བོད་ཡིག་ཚང་ཆེན་མོ།
ཞ༑ བོད་སྐད་དུ་སེམས་ནག་པོའི་རི་ཞེས་བྱ་བ་ལ་སྐྱེས་པའི་མིས་རྒྱལ་པོའི་སློབ་
དཔོན་བྱས་ནས། རྒྱལ་པོ་གསོད་པར་འགྱུར་ཞེས་པ་རྒྱལ་རྒོད་ཀྱིས་ཚོར་ནས། རི་
དེ་ལ་ཡོད་པའི་མི་ཐམས་ཅད་བསད་ན་ཨེ་འཐད་ཅེས་ཐའི་ཧུ་ལ་ཞུས་པས། ཁོང་
ཆོས་ལ་དཀར་བས་མ་ཉན། དེ་ནས་རྒྱལ་པོས་བྱང་ངོས་སུ་སྡོད་མ་ནུས་པར། གྷ་
རུ་འཕོས་ཀྱང་། ཕྱིས་རི་དེ་ལ་སྐྱེས་པའི་མི་གཅིག་མ་ཚོར་བར་བློན་པོ་ཐོབ་ནས།
དེས་མི་ཉག་རྒྱལ་རྒོད་བསད་དེའི་རྗེས་སུ་བརྒྱུད་ཆད་ནས། ཐོ་ཇི་ཞེས་པའི་རྒྱལ་
པོ་གཞན་གཅིག་བྱུང་བ། དེའི་ལག་ནས་ཧོར་ཇིང་གིར་རྒྱལ་པོས་རྒྱལ་ས་འཕྲོག་
སྟེ༑ མི་ཉག་རྒྱལ་པོ་སྲོག་མེ་ཡིན། ཇིང་གིར་རྒྱལ་པོ་སྲོག་ཆུ་ཡིན་པའི་དོན་གྱིས།
ཇི་ཙམ་འཐབ་ཀྱང་མ་ཐུབ་པ་ཡིན། མི་ཉག་རྒྱལ་རྒོད་ཀྱི་སྐྱེ་བ་ཧོར་རྒྱལ་པོ་གོ་
དན་ཡིན། ཁོང་བྱང་ངོས་སུ་སླེབས་པ་དང་སྔར་རྒྱལ་རྒོད་བསད་པའི་ས་ཆ་དེར།
ལྷ་ཁང་གཅིག་བཞེངས་ཤིང་གསོད་མི་ཚང་བརླག་པར་བྱས་སོ། །གེ་གན་རྒྱལ་པོ་
ལ་ངན་བྱེད་མི། ཆི་གིན་ཐེ་མུར་ཡང་། སི་ནོའི་ཡིས་ཤན་དུ་སྐྱེས་པ་ཡིན་ནོ། །
ཞེས་པ་མི་ཉག་རྟེན་རྩེ་ཤེས་རབ་ཡེ་ཤེས་ཀྱིས་སྨྲས་པ་རྣམས་ཡི་གེར་བཀོད་པ་
ཡིན་ནོ། །འདི་ལ་རྒྱའི་རྒྱལ་པོ་ཅིའུ་ཐའི་ཛུང་སྤུན་གཉིས་ཀྱིས་རྒྱལ་ས་བཟུང་བའི་
རྗེས་ལ། སིའུ་རྒྱལ་པོ་བྱུང་ཞེས་པ་དང་། སིའུ་རྒྱལ་པོ་ནས་མི་ཉག་རྒྱལ་པོ་བཅུ་
གཉིས་བྱུང་། ལོ་ནི་བརྒྱ་དྲུག་ཅུར་སྲིད་བཟུང་དེ་ནས་ཧོར་ལ་རྒྱལ་ས་ཤོར་བ་ཡིན་
ཞེས་པའང་། གཏམ་བརྒྱུད་འགའ་རེ་ན་སྣང་ངོ༌། །མི་ཉག་རྒྱལ་རབས་འདི་བྲིས་
དགེ་བ་ཡིས། །མི་ཡི་འགྲོ་རྣམས་འཁོར་བའི་གཡུལ་ངོ་ལས། །མི་འཇིགས་སྤོབས་
པ་ཐོབ་ཅིང་འགྲོ་ཀུན་གྱིས། །མི་འགྱུར་རྡོ་རྗེའི་གོ་འཕང་མྱུར་ཐོབ་ཤོག །
s5



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
༈ ཆོས་རྒྱལ་བོད་ཀྱི་རྒྱལ་རབས་བཞུགས་སོ། །
ན་མོ་ལོ་ཀི་ཤྭ་ར་ཡ། ཐུགས་རྗེས་འགྲོ་བའི་སྡུག་བསྔལ་ཆེན་པོ་རྣམས། །
ཐུགས་རྗེའི་སྤྱན་གྱིས་རས་སུ་མ་བོར་བར། །ཐུགས་རྗེ་དང་ལྡན་རྒྱུན་དུ་གཟིགས་
པ་ཡིས། །ཐུགས་རྗེའི་དབང་ཕྱུག་དེ་ལ་ཕྱག་འཚལ་ལོ། །དེ་དག་ཞིང་མཆོག་བོད་
ཡུལ་གངས་ཅན་འདིར། །དེ་ཡི་སྤྲུལ་པས་མི་ཡི་འགྲོ་བ་སྤེལ། །དེ་རྣམས་མགོན་
དུ་ཤཱཀྱའི་རྒྱལ་བརྒྱུད་བྱོན། །དེ་དང་དེའི་རྒྱུ་མཚན་འདི་ལྟར་རོ། །དེའང་བོད་ཀྱི་
རྒྱལ་བརྒྱུད་འདི་ཉིད་ཀྱང༌། རྗེ་མང་པོས་བཀུར་བ་ལས་སེལ་མ་ཞུགས་པར་
འདོད་དེ། དེ་ནི་ཤཱཀྱ་ཆེན་པོ་དང༌། ཤཱཀྱ་རི་བྲག་པ། ཤཱཀྱ་ལི་ཙ་བྱི་གསུམ་ལས།
རི་བྲག་པ་ནི། འཕགས་རྒྱལ་གྱི་ཡུལ་ན་གནས་ཏེ། རྒྱལ་པོ་རྩིབས་ཀྱི་མུ་ཁྱུད་
མཐའ་ཡས་ཞེས་པ་ལ་བུ་རྒྱལ་པོ་གཏུམ་པོ་རབ་སྣང་། དེ་ནི་བཅོམ་ལྡན་འདས་
དང་ཞག་དུས་མཉམ་དུ་འཁྲུངས་པར་བྱེད་ལ། དེའི་བུ་བརྒྱུད་རྒྱལ་པོ་སྐྱ་སེང་།
དེའི་བུ་བོད་ཀྱི་རྗེར་གྱུར་པ་ནི་སྔོན་གྱི་ཡིག་ཚང་རྣམས་ལས་འདི་ལྟར་སྣང་སྟེ།
དང་པོར་བོད་ཡུལ་འདིར་མི་མེད། མི་མ་ཡིན་དུ་མས་གང་བ་ལ། སྲིད་པ་ཕྱུའི་
མཁན་རྗེས་དབང་བྱས། དེ་ནས་རྨུ་རྗེ་བཙན་པོ། བདུད་མ་ཏྲཾ་རུ་ཏྲ། སྲིན་པོ་ཡཀྵ་
དེ་བ། ཀླུ་རྒྱལ་གང་བ་རྣམས་ཀྱིས་དབང་བྱས་སོ། །དེ་སྐབས་ན་ནུབ་ཕྱོགས་བདེ་
བ་ཅན་གྱི་ཞིང་ཁམས་སུ་སངས་རྒྱས་འོད་དཔག་ཏུ་མེད་པ་བཞུགས་པའི་འཁོར་
ན༑ བྱང་སེམས་རྣམས་ཀྱི་མཆོག་འཕགས་པ་སྤྱན་རས་གཟིགས་དབང་ཕྱུག་
བཞུགས་པ་ལ་རྒྱལ་བ་འོད་དཔག་མེད་ཀྱིས་བཀའ་བསྩལ་པ། ཤར་ཕྱོགས་མི་
རྒྱ་བོད་ཡིག་ཚང་ཆེན་མོ།
མཇེད་ཀྱི་འཇིག་རྟེན། འཛམ་བུའི་གླིང་ཞེས་བྱ་བ་ན། དེ་བཞིན་གཤེགས་པ་ཤཱཀྱ་
ཐུབ་པ་ཞེས་བྱ་བ་གཅིག་བཞུགས་པ་ལས། ཁོང་མྱ་ངན་ལས་འདའ་བོར་བཞེད་
དེ་བོད་ཁ་བ་ཅན་གྱི་རྒྱལ་ཁམས་ཀྱི་སེམས་ཅན་རྣམས་ལ། སྔར་ཆོས་ཀྱི་འཁོར་
ལོ་བསྐོར་བ་མ་གྲུབ་པས། དེ་བཞིན་གཤེགས་པ་དེའི་དགོངས་པ་མ་རྫོགས་པར་
སྣང་བས། ཁྱོད་སོང་ལ་གསོལ་བ་ཐོབ་ཅིག་གསུངས་པ་ལྟར་འཕགས་པ་བྱོན་
ནས། བཅོས་ལྡན་འདས་ཤཱཀྱ་ཐུབ་པ་ལ་བོད་ཁ་བ་ཅན་གྱི་སེམས་ཅན་ལ། ཆོས་
ཀྱི་འཁོར་ལོ་བསྐོར་དུ་གསོལ། དེ་ལྟར་མཛད་ན་ཁྱེད་ཀྱི་དགོངས་པ་ཡོངས་སུ་
རྫོགས་སོ་ཞེས་ཞུས་པས། བཅོམ་ལྡན་འདས་ཤཱཀྱ་ཐུབ་པའི་ཞལ་ནས། རིགས་
ཀྱི་བུ། ཁ་བ་ཅན་གྱི་སེམས་ཅན་འདི་དག ཤིན་ཏུ་གདུལ་དཀའ་སྟེ། ད་དུང་སྨིན་
པར་མ་ནུས་པས། མ་འོངས་པའི་དུས་ན། བྱང་ཆུབ་སེམས་དཔའ་ཁྱེད་ལྟ་བུས་
འདུལ་བར་གྱུར་ཅིག ཅེས་བཀའ་བསྩལ་བ་དང༌། འཕགས་པས་དེ་མ་ཐག་ཏུ།
བདེ་བ་ཅན་དུ་འོངས་ནས་རྒྱལ་བ་འོད་དཔག་མེད་ལ། དེ་བཞིན་གསུངས་པ་
རྣམས་ཞུས་པས། རིགས་ཀྱི་བུ། དེ་ལྟར་ན། ཁ་བ་ཅན་གྱི་སེམས་ཅན་མ་རུང་པ་
རྣམས། བསྡུ་བ་རྣམ་བཞིའི་སྒོ་ནས་བསྡུས་ལ། མཐར་བདེ་བ་ཅན་གྱི་ཞིང་འདིར།
ངའི་དྲུང་དུ་ཁྲིད་ལ་ཤོག་ཅིག་ཅེས་བཀའ་བསྩལ་ཏོ། །དེ་ནས་འཕགས་པ་སྤྱན་
རས་གཟིགས་དབང་ཕྱུག་ཐུགས་རྗེ་ཅན་དེས། མི་མཇེད་འཇིག་རྟེན་གྱི་ཁམས་
འཛམ་བུ་གླིང་དུ་བྱོན། རི་པོ་ཏ་ལའི་རྩེ་ནས་ཞལ་བྱང་ལ་གཟིགས་ཏེ་ཁ་བ་ཅན་
གྱི་སེམས་ཅན་རྣམས་འདྲེན་པར་དགོངས་ནས། ཉིན་མཚན་དུས་དྲུག་ཏུ་གཟིགས་
པས། ཁ་བ་ཅན་འདི་ནི་འཛམ་བུའི་གླིང་དུ་ཡུལ་གྲུ་ཆེན་པོ་ལྔའམ་དགུ་ཡོད་པའི་
ངན་ཤོས་སུ་འདུག་ཅིང་། སངས་རྒྱས་ཀྱི་ཞབས་ཀྱིས་མ་བཅག གསུང་གི་འོད་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཟེར་ཡང་མ་ཁྱབ། བསྟན་པ་ཡང་མེད། གདུལ་བྱར་མ་གྱུར་པ་མུན་པ་མུན་ནག་ལྟ་
བུར་འདུག་ལ། སྟོད་ཁམས་གསུམ་ནི་གངས་དང་གཡའི་ར་བ། རྫིང་དང་འདྲ་བ་
ན་ཤྭ་དགོ་རི་དྭགས་ ཀྱིས་དབང་བྱས། བར་ ཁམས་ གསུམ་ནི་བྲག་དང་སྤང་ གི་
གཤོང༌། ཡུར་བ་དང་འདྲ་སྟེ་སྤྲེའུ་དང་བྲག་སྲིན་མོས་དབང་བྱས། སྨད་ཁམས་
གསུམ་ནི། ན་དང་ནགས་ཀྱི་ལྗོངས་ཞིང་དང་འདྲ་བ་ན་གླང་པོ་ཆེ་དང་འདབ་
ཆགས་ལ་སོགས་ ཀྱིས་དབང་བྱས་ནས། མིའི་འགྲོ་བ་མེད་ཅིང་གདུལ་བའི་
སྐབས་མ་རྙེད་པ་དང་། ཁ་བ་ཅན་གྱི་རྒྱལ་ཁམས་ཆོས་ཀྱི་སྣོད་དུ་མ་གྱུར་པ་དེ་
རྣམས་འདུལ་བ་ལ། ཐོག་མར་མི་རུ་བསྒྱུར་པའི་སྤྲུལ་པ་བཏང་དགོས་པར་འདུག་
དགོངས་ནས། སྤྲེའུའི་གྱད་ཧ་ལུ་མནྡ་ཞེས་པ་དེ། འཕགས་པའི་དྲུང་དུ་བྱུང་བ་
ལ་ཁྱོད་ཀྱིས་ཁ་བ་ཅན་དུ་སྒོམ་ནུས་བསམ་གསུངས་པས། ནུས་ཟེར་བ་ལ་དགེ་
བསྙེན་གྱི་ཁྲིམས་ལྔ་ཕོགས། མི་སྡུག་པ་བསྒོམ་པའི་ཆོས་བསླབས་བཏང་ནས།
སྤྲེའུ་དེས་ཁ་བ་ཅན་གྱི་ཡུལ་གྱི་དབུས་བྲག་ཆེན་གྱི་རྩེ་ལ་བསྒོམས་པས། དེའི་དྲུང་
དུ་བྲག་སྲིན་མོ་གཅིག་ཉིན་རེ་བཞིན་བྱུང་ནས་མི་ཚངས་པ་སྤྱོད་འདོད་པའི་རྣམ་
འགྱུར་སྣ་ཚོགས་དང༌། དེའི་དྲུང་དུ་སྲོག་གཏོང་བའི་ཚུལ་སྟོན་གྱིན་འདུག་པས།
སྤྲེའུ་སྙིང་རྗེས་ནི་མ་བཟོད། སྡོམ་པ་ལས་འགལ་བ་ནི་མ་བཟོད་པར། ཉི་མ་བདུན་གྱི་
བར་བྲག་སྲིན་མོ་བྱས་བརྒྱད་པ་ལ་བུད་མེད་མཛེས་མར་སྤྲུལ་བྱུང་ཟེར་བའང་གྲགས། འཕགས་ པའི་
དྲུང་དུ་ཕྱིན། རྒྱུ་མཚན་ཞུས་པས། འཕགས་པ་དང་སྒྲོལ་མས་གནང་བ་བྱིན་ནས།
སྤྲེའུ་དང་བྲག་སྲིན་མོ་འདོད་པ་སྤྱད་པ་ལ། ཟླ་དགུ་ངོ་བཅུ་ན་ཕ་མ་དང་མི་འདྲ་སྤུ་
དང་མཇུག་མ་མེད་པ་གཅིག་སྐྱེས་པ། འགྲོ་བ་རིགས་དྲུག་ནས་ཚེ་འཕོས་པའི་བུ་དྲུག་སྐྱེས་ཤིང་།
རིགས་སོ་སོའི་བག་ཆགས་ཅན་བྱུང་ཟེར་བའང་བྱས་འདུག །དེ་ནི་ཤ་དམར་ པོ་དང༌། ཁྲག་དྲོན་
རྒྱ་བོད་ཡིག་ཚང་ཆེན་མོ།
མོ་ལ་རབ་ཏུ་དགའ་བ་ཞིག་གོ །དེ་ནགས་མ་བྱ་ཚོགས་ཅན་དུ་སྤྲེའུའི་ཁྱུར། ཕས་
བསྐྱལ་བས་སྤྲེའུ་མོ་རྣམས་དང་འགྲོགས་ནས། ལོ་གཅིག་ལ་དེ་འདྲ་བའི་ཕྲུ་གུ་
བཞི་བརྒྱར་འཕེལ་ལོ། །དེ་རྣམས་ཀྱང་ཕའི་རིགས་ཤས་ཆེ་བ་ནི། དད་པ་དང་
ཤེས་རབ། སྙིང་རྗེ་དང་བརྩོན་འགྲུས་ཆེ་བ། ཆོས་དང་དགེ་ལས་ལ་མོས་པ། བློ་
གྲོས་རྒྱ་ཆེན་པོ་དང་ལྡན་པ་རྣམས་ནི་བྱང་ཆུབ་སེམས་དཔའ་བློ་ཆེན་གྱི་རིགས་
ཞེས་བྱའོ། །མའི་རིགས་ཤས་ཆེ་བ་ནི་ཤ་ཁྲག་ལ་དགའ་བ། ཚོང་ཁེ་སོགས་
སེམས་པ། བདག་འཛིན་དང་། ཆགས་པ་དང་། སྐད་ཆེ་བ། ངོ་མི་རྟག་པ། གཞན་
གྱི་སྐྱོན་འདོན་པ་ལ་དགའ་བ། མོས་གུས་དང་དད་པ་ཆུང་བ། བྱ་བྱེད་མང་བ།
མིག་མི་ལ་མི་ཆགས་པ། གདོང་དམར་ཤ་ཟན་གྱི་རིགས་ཤ་སྟག་བྱུང་ངོ༌། །རིགས་
བརྒྱུད་དེ་རྣམས་འཕེལ་བའི་ཆེད་དུ། འཕགས་པས་འབྲུ་སྣ་ལྔ་དང༌། གསེར་ལ་
སོགས་པ་རིན་པོ་ཆེ་སྣ་ཚོགས་ཁ་བ་ཅན་གྱི་ཕྱོགས་ལ་གཏོར། བྱིན་གྱིས་རླབས།
དེ་ལ་ལོངས་སྤྱད་པས་སྤྲེའུ་ཕྲུག་མིར་གྱུར་པ་རྣམས་ཇེ་མང་ལ་སོང་ནས། སྤྲེའུ་
ཕྲུག་རྣམས་ཀྱི་གསེབ་ཏུ་འཕགས་པའི་སྤྲུལ་པ་ཁྱེའུ་ཆུང་གཅིག་བཏང་ནས། ཆོས་ལ་བསྐུལ་བས་སྤྲེའུ་ཕྲུག་
རྣམས་ཀྱང་མིའི་ལུས་སུ་གྱུར། ཟེར་བའང་གྲགས་འདུག།འབྲུ་ལ་མ་འཆམ་པར་ཚོ་བཞིར་བགོས་
པས། སེ་དང་། རྨུ་དང་། སྟོང་དང་། ལྡོང་དང་བཞི་ལ་མིའུ་རུས་བཞི་ཟེར། བོད་
མི་ཕལ་ཆེ་བ། རུས་ཆེན་བཞི་པོ་འདི་ལས་གྱེས་པར་བྱེད་དོ། །སོན་ཁམས་པ་ལ་
སོགས། བོད་ཡུལ་དུ་རུས་ཚན་ལ་སྔ་བ། དབྲ། འབྲུ། ལྡོང་གསུམ་ལྷ་དང་བཞི།
ནུ་བོ་དབས་རྟ་གཉིས་དང་དྲུག བོད་ཀྱི་མིའུ་རུས་དྲུག་ཡིན་ཟེར་བར་འདུག་
ནའང་། བོད་འདིར་འཕགས་པའི་ཐུགས་རྗེས་བསྐུལ་ནས། སྤྲེའུ་དང་། བྲག་སྲིན་
མོ་མ་འགྲོགས་གོང་དུ། མིའི་འགྲོ་བ་མ་བྱུང་འདུག་པ་དང་། མིའུ་རུས་དྲུག་པོའང་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གོང་གི་རུས་ཆེན་བཞི་ལས་ཆད་པ་ཡིན་པའི་དོན། སེ་ཁྱུང་དབྲ་བྱ་བ་དང༌། མུ་
ཚ་ལྷའི་བུ་བརྒྱུད་ཟེར་བ་ལ་སོགས་བཤད་འདུག་པས་མཚོན་པའི་ཕྱིར་རོ། །ཡང་
གཏམ་བརྒྱུད་གཅིག་ན། སྔོན་རྒྱ་གར་དུ་རྒྱལ་པོ་ཡུལ་འཁོར་སྐྱོང་གི་བུ། དགྲ་ངན་
བྱ་བ། སྤུན་བརྒྱ། དཔུང་ཚོགས་དང་བཅས་པ་རྒྱལ་པོ་སྐྱ་སེང་གི་བུ། གཡུལ་ངོར་
བརྟན་པ་སྤུན་གྱིས་ཕལ་ཆེ་བ་བསད། གཡུལ་ཤིན་ཏུ་ཕམ་པར་གྱུར་པའི་དུས་སུ།
དགྲ་ངན་གྱི་འཁོར་དཔུང་ཚོགས་གཅིག་ན་རེ། རང་གི་ཇོ་བོ་གསོད་མཁན་གྱི་
འབངས་བྱེད་པ་ལས་ཤི་བ་ཡང་དྲག ངེད་རང་རྣམས་གངས་ཁྲོད་དུ་འདེངས་སོ་
ཟེར་ནས་བྲོས་པས། བོད་ཡུལ་དུ་སླེབས་པ་དེ་རྣམས་མིའི་སྔ་ཤོས་ཡིན་ཅིང་། དེ་
རྣམས་དེ་ལས་ཆད་པས་ཕྱི་ཐག་རིང་ཞིང་། གཞུང་བཟང་པོའི་རྒྱུ་མཚན་དེ་སྐད་དུ་
ཟེར་བའང་འདུག་ནའང་སྔོན་ལ་བོད་ཀྱི་ས་ཆ་གར་ཆགས། རིགས་བརྒྱུད་མི་
བརྒྱུད་འདི་ཡིན་གྱི་གསལ་ཆ་མི་འདུག་པས། བོད་མི་དང་། རུས་མིང་ལ་སྔ་བ།
གོང་གི་རུས་ཆེན་བཞི་པོ་དེ་ཁ་ཡིན་པར་ངེས་སོ། །བོད་མིའི་ཁམས་རིགས་འབྱེད་
ན༑ མིའུ་རིགས་བཞི་བྱ་བ་ཡོད་པ་ནི། ཡེ་སངས་དཀར་པོ་གནམ་གྱི་ཇུ་ཐག་ཅན་
དང་གཅིག ཡེ་སྨོན་ནག་པོ་ཁྲོ་ཆུའི་ཕ་འོང་འདྲ་བ་དང་གཉིས། སྤྱང་ཁྲིག་ཡེ་ཤེས་
ལྷའི་སྒྲོན་མེ་དང་གསུམ། མོན་རྫུང་ནག་པོ་ཁྱིའི་རྔ་ལྗང་ཅན་དང་བཞིའོ། །སྤྲེའུ་
ཕྲུག་མིར་གྱུར་པ་དེ་རྣམས་མང་དུ་འཕེལ་ནས། བོད་ལ་དབང་བྱས་ཏེ་མ་སངས་
སྤུན་དགུ། རྒྱལ་ཕྲན་ཉི་ཤུ་རྩ་ལྔ། རྒྱལ་ཕྲན་བཅུ་གཉིས། རྒྱལ་ཕྲན་སིལ་མ་བཞི་
བཅུས་རིམ་པར་དབང་བྱས་སྐད་དོ། །མི་རྗེ་ལྷས་མཛད་པ་ནི། གོང་བཞིན་རྒྱ་
གར་དུ། རྒྱལ་པོ་སྐྱ་སེང་གི་བུ་ལྔའི་བར་པ་དེ། མིག་བྱ་ལྟར་མས་འགེབ་པ། གཡུའི་
སྨིན་མ་ཡོད་པ། སོར་མོ་དྲ་བས་འབྲེལ་བ། སོ་དུང་སོ་འཁོར་བ་ཡོད་པ་གཅིག་
རྒྱ་བོད་ཡིག་ཚང་ཆེན་མོ།
སྐྱེས་པས་རྒྱལ་པོ་ན་རེ། ལྟས་ངན་དུ་འདུག་པས་གསོད་ཅིག་གསུངས་པ་ལ་བློན་
པོ་རྣམས་ཀྱི་མཚོན་གྱིས་གསོད་མ་ཕོད་པར། ཟངས་ཀྱི་གའུ་ཁ་སྦྱོར་ནང་དུ་བཅུ་
གཟེར་གྱིས་བསྡམས་ནས། ཆུ་བོ་གངྒཱ་ལ་སྐྱུར་རོ། །དེ་གྲོང་ཁྱེར་ཡངས་པ་ཅན་གྱི་
ཞིང་པ་རྒན་རྒོན་གྱིས་རྙེད་ནས་ནགས་ཁྲོད་དབེན་པར་གསོས་པས། བྱ་དང་
གཅན་གཟན། རི་དྭགས་རྣམས་ཀྱིས་ཟས་སྐོམ་བསྐྱལ། རྩེ་གྲོགས་བྱས། ལྗོན་
ཤིང་དང་མེ་ཏོག་རྣམས་ཀྱང་དེ་ལ་འདུད་པར་བྱེད་དོ། །དེར་རིང་ཞིག་ལོན་པ་
དང་རྒྱལ་བུ་དེ་ན་རེ། ང་ལ་འཁོར་ངན་པ་འདི་ལྟ་བུ་ཅི་ཡིན། ངའི་ཕ་མ་སུ་ཡིན་
ཟེར་བ་ལ་ཁྱོད་ཕས་ལྟས་ངན་དུ་བྱས་ནས། ཆུ་ལ་བོར་བ་ངེད་ཀྱི་རྙེད་པ་སོགས་
ཀྱི་གཏམ་བཤད་པས། གངས་ཁྲོད་དུ་བྲོས་པ་ལྷ་རི་གྱང་མཐོའི་མཁར་བྱུང་། དེ་
ནས་རིམ་གྱིས་འཆུག་ནས་ཁ་བ་ཅན་གྱི་རྒྱལ་ཁམས་ཀྱི་དབུས་ན་ཡུལ་ཡར་མོ་སྣ་
བཞི། ལྷ་ཡར་ལྷ་ཤམ་པོ་མཐོང་ནས་དེར་བྱོན། ཐུབ་པ་འཁྲུངས་ནས་ལོ་ཆིག་
སྟོང་སུམ་བརྒྱ་ལྔ་བཅུ་རྩ་དྲུག་སོང་བའི་ཆུ་ཕོ་ཁྱི་ལོ་ལ། ལྷ་རི་གོང་པོའི་རིའི་རྩེར་
ཕེབས་དམུ་སྐས་ལ་བབས་ཏེ། བཙན་ཐང་སྒོ་བཞིར་བྱོན་པ། ཡ་གམ་ལྷ་སྲས་
ཐོག་ལྷ་དབོན་པོ་ལ་སོགས་པ་ཤེས་པ་ཅན་གྱི་བུ་ཚ་བཅུ་གཉིས། ཕྱུགས་སྐྱོང་གིན་
ཡོད་པ་དང་མཇལ། དེ་རྣམས་ཀྱི་ཁྱོད་སུ་ཡིན་བྱས་པས། བཙན་པོ་ཟེར། གང་
ནས་ཡོང་བྱས་པས། གནམ་ལ་མཛུབ་མོ་སྒྲེང་། དེའི་སྐད་མ་གོ་ཡང་འདི་ནི་ངོ་
མཚར་ཅན་ཞིག་འདུག་པས། ངེས་པར་གནམ་ནས་བྱོན་པའི་བཙན་པོ་ཅིག་ཡིན་
པར་འདུག འོ་ཅག་གི་ཇོ་བོ་བྱའོ་ཟེར་ནས། ཤིང་གི་ཁྲི་ལ་བཞག་གཉའ་བར་ཁུར་
ནས་ཁྱིམ་དུ་ཕྱིན་པས། མིང་ཡང་གཉའ་ཁྲི་བཙན་པོར་གྲགས་སོ། །དེར་ཕྱུགས་
རྫི་དེ་རྣམས་ཀྱིས་རྗེའི་བཞུགས་ས་ལ། ཕོ་བྲང་ཡུམ་བུ་བླ་མཁར་བརྩིགས་ཏེ་ཕུལ་
༠༠



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བས་ཕོ་བྲང་གི་སྔ་ཤོས་དེ་ཡིན་ནོ། །རྒྱལ་པོ་འདི་ལ། རྒྱ་གར་ནས་བྱོན་ལུགས་མི་
འདྲ་བ་འགའ་སྣང་ཞིང་། བོན་པོ་རྣམས་ནས་དམུ་ཐག་དང་རྐྱང་ཐག་ལ་བྱོན་ནོ་
ཟེར་ནའང་། གཉའ་ཁྲི་བཙན་པོར་ཐམས་ཅད་མཐུན་ནོ། །བོད་ཀྱི་རྒྱལ་པོ་ལ་སྔ་
བ་འདི་ཉིད་ཡིན་ནོ། །དེས་གསུམ་པའི་བོན་པོ་ཨ་ལོང་རྒྱལ་བཏུལ་ལོ། །དེའི་
སྲས་མུ་ཁྲི་བཙན་པོ། དེ་ནས་བུ་བརྒྱུད་རིམ་པ་བཞིན། དེང་ཁྲི་བཙན་པོ། སོ་ཁྲི་
བཙན་པོ། ད་ ཁྲི་བཙན་པོ། གདགས་ ཁྲི་བཙན་པོ། སྲིབས་ ཁྲི་བཙན་པོ་དང་
བདུན་ལ་གནམ་གྱི་ཁྲི་བདུན་ཟེར། དེ་ཡན་ལ་འོད་ཀྱི་ལྷ་ཐག་ཡོད་པས་སྲས་ཀྱི་
ཆིབས་ཁ་ཐུབ་པ་དང་ཡབ་འོད་ཀྱི་ནམ་མཁའ་ལ་བྱོན་པས། ལྷ་ལུས་རོ་མེད་
འཇའ་ལྟར་ཡལ་ཅེས་སོ། །སྲིབས་ཁྲིའི་ སྲས། གྲི་གུང་བཙན་པོ་འཁྲུངས་དུས།
ཨ་ཕྱི་རྟགས་ཀྱི་ལྷ་མོ་དཀར་མོ་ལ། སྲས་ཀྱི་མཚན་ཅི་གསོལ་དྲིས་བས། ཨ་ ཕྱི་
རྒས་པས། དབང་པོ་མི་གསལ་བར་བརྡ་དོན་མ་གོ་བ་ལ་བརྟེན་ནས། མིང་གི་
གུམ་བཙན་པོར་བཏགས་སོ། །དེ་ལ་སྲས། ཤ་ཁྲི། བྱ་ཁྲི། ཉ་ཁྲི་གསུམ་འཁྲུངས།
དེ་གོང་བོད་རང་ལ་གྲིའི་བརྡ་ཆད་མེད་པ་ལ། རྒྱལ་པོ་གྲི་གུམ་བཙན་པོའི་དུས་
སུ་ཕུལ་ཟིན་ཏུ་བྱ་བའི་ས་ངན་དུ། མི་ཟིམ་བུ་སྤུན་དགུས་བརྡུང་པའི་གྲི་བོད་རང་
དགུ་ཟི་བྱ་བ་བྱུང་། སྤུན་དགུའི་སློབ་མ་ཁ་དགུར་གྱིས། བོད་རལ་གྲི་མང་བ་དེ་
ལྟར་སྣང་། རྒྱལ་པོ་དེའི་རིང་ལ། མུ་སྟེགས་ཤིང་ གྲོས་པ་དང༌། སྲོག་ཟན་པ།
དེག་སྐད་པ་བྱ་བ་གསུམ་བྱུང་བ་ལ། མཆོད་གནས་བཅོལ་ནས་རྒྱལ་སྲིད་ཀྱང་
ཉམས་ཞིང་། བོད་མྱ་ངན་མནོན་མོ་བྱེད་པ་དང༌། བྱིས་པའི་རིགས་ཀྱི་དགེ་རྩ་མི་
ཐོབ་ཟེར་ བ་ འདི་དེ་པའི་ལྟ་སྤྱོད་རྒྱུན་འཇགས་ པར་ བྱེད་དོ། །དུས་དེར་རྒྱལ་
པོས་འབངས་ལོ་ངམ་ རྟ་ རྫི་ བྱ་བ་ ལ་ ཁྱོད་ ཀྱིས་ ངའི་ འཐབ་ཟླ་བྱ་དགོས་ཟེར།
རྒྱ་བོད་ཡིག་ཚང་ཆེན་མོ།
ཐུགས་ལ་གདོན་གསོལ་བའི་གསུང་སྣ་ཚོགས་བྱུང་བ་ལ་ཞུ་བ་ཕུལ་ཀྱང་མ་ཉན་
པར། ཉང་རོང་རྩིབས་ཀྱི་ཐང་ལ་ཚལ་དུ་རྗེ་འབངས་འཐབ་པས། ལོ་ངམ་རྟེན་
འབྲེལ་ལ་མཁས་པས་རྒྱལ་པོ་རང་གི་རལ་གྲིའི་རབ་དགུ་ཟི་གླང་པོ་སྣེ་བྱ་བ་
དེ་ཀླད་ལ་བསྐོར་གྱིན་རྟ་རྒྱུགས་པས། ལྷའི་དམུ་ཐག་ཆད་ལྷ་ཉམས་པས་འབངས་
ཀྱིས་དཀྲོངས། སྤུར་དེ་ཟངས་ཀྱི་གའུར་བཅུག་ནས་ལྕི་མདའ་ཟམ་ཁ་ནས་ཉང་ཆུ་
སྐྱ་མོ་ལ་བསྐུར་བཏང་བས། རྒྱང་མཁར་མཚོ་ཁུག་ཏུ་དགུང་ཞག་བདུན་ཆགས་
ཀྱང་ འཛིན་ མཁན་ མེད་ཚོང་དུས་ མགུར་ མོའི་ ཐད་དུ་དགུང་ཞག་ བཅུ་ གསུམ་
ཆགས་ཀྱང་འཛིན་མཁན་མེད། ཀོང་ཆུ་རླག་ཐུབ་ཁྱེར་བ་ཆུ་སྲིན་རྡོ་རྗེ་རི་མོའི་བྲན་
མོ༑ ཀླུ་སྲིན་བྱེ་མ་ལག་རིང་གིས་ཆུ་ལ་ཉ་ཤོར་ཕྱིན་པས་གའུ་རྙེད་པ་རྗེ་མོ་ལ་
ཕུལ་བས་བང་མཛོད་དུ་སྦས་སོ། །དེ་ལ་སྟོད་ཀྱི་སྟེང་ཟེར་རོ། །ཡབ་དཀྲོངས་པ་
དང་། སྲས་གསུམ་པོས་ཡབ་མེས་ཀྱི་བང་མཛོད་ན་ལྷ་གླང་རུ་དཀར་བྱ་བའི་གླང་
འཕུར་ཤེད་གཅིག་ཡོད་པ་དེ་ལ་ཞོན་ནས། ཀོང་ཡུལ་ལ་བྲོས་སོ། །དེ་རྣམས་ཀྱི་
མ་ལ་ལོ་ངམ་ཀྱི་རྟ་གཡོག་བཅོལ། ལྷ་ཅིག་ཡོད་པ་ལ་ཆུང་མར་བྱས། ཕོ་བྲང་
གཤམ་དུ་རྩེ་དགུས་མགོ་བྱས་རྒྱལ་སྲིད་ཐམས་ཅད་ལོ་ངམ་རྟ་རྫིས་བཟུང་ངོ༌། །
མ་དེས་རྟ་འཚོ་རུ་ཕྱིན་པའི་ཉིན་གཅིག གཉིད་སོང་བའི་རྨི་ལམ་ན། མི་དཀར་པོ་
གཅིག་དང་བཤོས་པ་རྨི། གཉིད་སད་པ་དང་སྔས་ཁ་ནས་གཡག་དཀར་པོ་གཅིག་
ལངས་སོང་། ཟླ་བ་བརྒྱད་ན་ཁྲག་གི་གོང་བུ་ལག་མགོ་ཙམ་གཅིག་སྐྱེས། དེ་བོར་
ནི་མ་ཕོད་གསོ་བ་ལ་ནི་ཁ་མིག་མེད། བལ་གྱིན་འདུག་པས་འབྲོང་རྭ་གཅིག་ཏུ་
བཅུག་ཀོང་རྣམས་ཀྱིས་ངང་པའི་དྲོད་ལ་བཅོས་པས། ཅི་ ཞིག་ ཙམ་ ན་བུ་ ཁྱེའུ་ གཅིག་ བྱུང༌ ། །
དེའི་མིང་འཇང་གི་བུ་རུ་ལས་སྐྱེས་ཀྱི་ངར་བསོས་པོ་བྱ་བར་བཏགས། དེ་ལོ་བཅུ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལོན་པ་དང་ ཕ་དང་ཕུ་བོ་ལ་སོགས་གང་ན་ཡོད་དྲིས་བ་ལ། མས་སྔར་གྱི་རྒྱུ་
མཚན་བཤད་པས་སྤུར་དང་སྤུན་ཟླ་འཚོལ་དུ་འགྲོ་ཟེར་ཕྱིན་པས་སྤུར་རྙེད་ཀྱ་
སློངས་པས་ནི་མ་སྟེར་རྐུས་པས་ནི་མ་ཐོབ་ཉོ་བས་རིན་ཅི་དགོས་བྱས་པས། མིའི་
བུ་མོ་བྱ་ལོ་མ་བྱ་མིག་ཡོད་པ།ལོ་བཅུ་དྲུག་ལོན་པ་གཅིག་འདོད་ཟེར་ནས་བཙལ་
བཙལ་བས། གཡེའི་གངས་བར་སྤུར་གོང་ནས། ཕ་ཚར་ལ་རེ་ཐེན། མ་སྐྱིད་ལ་
རུང་ཞུམ་གྱི་བུ་མོ་དགེའུ་ཡུ་མེ་བྱ་བ། དེ་འདྲ་གཅིག་འདུག་ནས་ཉོ་བར་བྱས་
པས། ཕ་ནས་གསེར་མོ་རང་ཙམ་ཞིག་འདོད་ཟེར། མ་ན་རེ་སྤུར་དེ་ལ་འཚལ་གྱི་
ཐིག་བརྒྱད་ཅུ་རྒྱག་ཆུག་ཟེར་བ་ཁས་བླངས། བུ་མོ་ཁྱེར། སྤུར་བླུས་སོ་ཀོང་ཡུལ་
སེན་མོ་ཕུག་ཏུ་བང་སོ་སྔོན་མ་གཅིག་རྩིགས་ནའང་། དེར་མ་བཞུགས་བང་སོ་
རྩིགས་ པའི་ ཐོག་མ་ནི་དེ་ཡིན་ནོ། །དེ་ནས་གཅེན་ གསུམ་ གདན་འདྲེན་ཕྱིན་
པས་གཅེན་ཤ་ཁྲི་ནི་ཀོང་ཡུལ་གྲེ་སྣ་ན་བཞུགས། ཀོང་རྗེ་དཀར་པོར་མཚན་
གསོལ་ནས་ཀོང་པོའི་རྗེ་མཛད། གཅུང་ཉ་ཁྲི་ནི། ཉ་བཙུན་རྒྱལ་པོར་མཚན་
གསོལ་ནས་དྭགས་པོའི་ རྗེ་ མཛད་ ཀྱིན་འདུག་པས། ཁོང་ གཉིས་ གདན་མ་
དྲོངས་བར་པ་བྱ་ཁྲི་སྤོ་བོ་བྲག་ཐོག་ན་སྤོ་དེ་གུང་རྒྱལ་དུ་མཚན་གསོལ་བ་སྤོ་བོའི་
རྗེ་མཛད་ཀྱིན་འདུག་པས་གདན་དྲངས་ནས། རྒྱལ་སར་བསྐོས། དེ་ཕྱིན་ཆད་ནས་
སྤུར་རྒྱལ་བོད་ཀྱི་ཡུལ་བྱ་བ་འདིའང་གྲགས་སོ། །དེ་ནས་སྤུར་དེ་ཡར་ལུང་དུ་
གདན་དྲངས་ནས། བོན་པོ་སྤ་རའི་བུ། ཀྱེ་རྒྱལ་སྨྲའོ་ཆེས་གྲིས་བཏུབ་ནས་ལྟས་
པས། ལོ་བཅུ་གསུམ་སོང་བའི་སྤུར་ཟངས་དེ་ཁ་ཆེ་བས། སྐད་ངར་ར་ར་ཟེར་
བས་ཡུལ་དེའི་མིང་ཡང་ང་ར་ཐང་དུ་བཏགས། དེ་ནས་སྤུར་དེ། འཆོང་རྒྱས་གྲང་
མོ་གྲང་ཆུང་གི་ཟོམ་ལ་སྦས་ནས་གནམ་ནས་གསེར་གྱི་ཐིག་གུ་གཅིག་བྱུང་ནས།
རྒྱ་བོད་ཡིག་ཚང་ཆེན་མོ།
དེ་ལ་ཐིམས་པས་གནམ་ལ་གསེར་ཐིག་ཏུ་མཚན་ཆགས་སོ། །དེ་ནས་རུ་ལ་སྐྱེས་
ཀྱིས་ཉང་རོ་བཤམ་པོ་མཁར་གྱི་རི་རྩེ་ལ། བྱ་རྒོད་ཀྱི་གསོབ་ཏུ་ཞུགས་ནས། ལོ་
ངམ་ཕོ་མོ་ཕྲུ་གུ་ཐམས་ཅད་བསད་གཤམ་པོ་མཁར་གྱི་རྩེ་ཕབ་ནས། སྐུ་མཁར་
འཕྱིང་བ་སྟག་རྩེ་ རྩིག་པའི་རྨང་རྡོ་ལ་བཅུག ཤེའུ་ཡུལ་ཐམས་ཅད་སྣངས་སུ་
བཅད། དེར་རྗེ་སྤོ་དེ་གུང་རྒྱལ་མཉེས་ནས་རུ་མ་སྐྱེས་ལ། ཁུ་ཁུ་ལྷ་བུ་སྨོན་བཟང་
བྱ་བའི་མིང་བཏགས། ཡབ་གྲི་གུམ་བཙན་པོའི་རིང་ལ། ཞང་ཞུང་དང༌། བྲུ་ཞྭའི་
བོན་པོས་གཤིན་གྱི་འདུར་བོན་བྱུང་ངོ༌། །སྲས་སྤུ་དེ་གུང་རྒྱལ་གྱི་རིང་ལ། སྒྲུང་
དང་ལྡེབས་བྱུང་ཞིང་། གནམ་བོན་གཤེན་པོ་ཆེ་བྱ་བ་བྱུང་། བློན་རུ་ལ་སྐྱེས་དང་
དེའི་བུ་ལྷའུ་མགོ་དཀར་གྱིས་བློན་པོ་བྱས་པའི་རིང་ལ། འབྲོང་ཐུར་དུ་སྡེབས། ཆུ་
ཡུར་བར་བཅུག སྤང་ཞིང་དུ་རྨོས། སོལ་བས་རྡོ་བཞུས། གསེར། དངུལ། ཟངས།
ལྕགས་བཏོན། ཆུ་ལ་ཟམ་པ་གཙུགས་སོ། །རྒྱལ་པོའི་སྤུར་གཡའ་ལ་སྐྱལ་སྟེང་
གཉིས་བང་སོ་རྫ་དང་གཡའ་ལ་བཏབ་ཅེས་སོ། །སྤུ་དེ་གུང་རྒྱལ་གྱི་སྲས། ཨི་ཤོ་
ལེགས་ཏེ་དེ་ནས་བུ་བརྒྱུད་རིམ་པ་བཞིན་ནོ། །དེ་ཤོ་ལེགས། ཐེ་ཤོ་ལེགས། གོ་
ཏུ་ལེགས། འབྲོམ་ཞེར་ལེགས། ཨ་ཤོ་ལེགས་རྣམས་ལ། སའི་ལེགས་དྲུག་ཟེར་
རོ༑ ༑ལེགས་དྲུག་བང་སོ་གཡའ་སྤང་མཚམས་སུ་བཏབ། ཨ་ཤོ་ལེགས་ཀྱི་སྲས་ཟ་
ནམ་ཟི་ལྡེ། དེ་ནས་བུ་བརྒྱུད་རིམ་པ་བཞིན། ལྡེ་འཕྲུལ་ནམ་གཞུང་བཙན། སྣོལ་
ནམ་ལྡེ། སྣོལ་པོ་ལྡེ། སྡེ་སྣོལ་ནམ། ལྡེ་སེ་སྣོལ་པོ། ལྡེ་རྒྱལ་པོ། ལྡེ་སྤྲིན་
བཙན་རྣམས་ལ་བར་གྱི་ལྡེ་བརྒྱད་དོ། །ལྡེ་བརྒྱད་བང་སོ་ཆུ་བོའི་གཞུང་ལ་བཏབ།
ལྡེ་སྤྲིན་བཙན་གྱི་སྲས། རྒྱལ་ཏོ་རེ་ལོང་བཙན། འདིའི་རིང་ལ་ཐོན་མི་འབྲིང་པོ་
རྒྱལ་དང། སྣུབས་རྨོན་དོ་རེ། འདར་གྱི་བུ་སྟོང་དར་རྗེ་རྣམས་ཀྱིས་བློན་པོ་བྱས་
94



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སོ༑ ༑འདི་ཡན་ཆོད་ཀྱི་རྒྱལ་པོ་རྣམས་ཀྱིས་ལྷ་ཀླུའི་བུ་མོ་དང་བཤོས་ཏེ། བཙུན་མོ་
བརྟེན་ དགོངས་ པ་ ལ་མ་འཚལ་ཟེར་ནས་ས་ལ་རོ་མ་བྱུང་སྐད་དོ། །དེ་རྟིང་
ནས་འབངས་དང་གཉེན་སྡེབས་པ་སྟེ། རྒྱལ་པོ་ཏོ་རེ་ལོང་བཙན་ནས་བུ་བརྒྱུད་
རིམ་པ་བཞིན། རྗེ་ ཁྲི་བཙན་ནས། བློན་པོ་སྣུབས་ གཉའ་ཏོ་རེ་ རྩུག་ལོ་དང༌།
སྟབས་ཁྲི་བཟུང་མོན་ཁེང་གིས་བྱས་སོ། །རྗེ་ཁྲི་སྒྲ་སྤུངས་བཙན། བློན་མགར་ཁྲི་
སྒྲ་ཇི་ཐུང་དང༌། ཐོན་མི་ཀླུ་མངས་དྲས་པོས་བྱས། རྗེ་ ཁྲི་ཐོག་རྗེ་ཐོག་བཙན།
བློན་མགར་གཉའ་ལྡོམ་བུ་དང༌། སྣུབས་སྐྱེས་ཐོག་རྗེ་ལོ་བཙན་གྱིས་བྱས་སོ། །དེ་
ཡན་མི་རྗེ་ལྷས་མཛད་ནས། གདུང་རབས་ཉི་ཤུ་རྩ་བདུན་གྱི་བར་ལ་ཆབ་སྲིད་
དང་སྒྲུང་དང༌། ལྡེབས་དང༌། བོན་གསུམ་གྱིས་བསྐྱངས་ཟེར་རོ། ཁྲི་ཐོག་རྗེ་ཐོག་
བཙན་དང༌། བཙུན་མོ་རུ་ཡོང་གཟའ་སྟོང་རྒྱ་མཚོའི་སྲས། ལྷ་ཐོ་ཐོ་རིའི་གཉན་
བཙན་ཏེ། བོད་རྒྱལ་གཉའ་ཁྲི་བཙན་པོ་བྱོན་ནས་ལོ་དགུ་བརྒྱ་དྲུག་ཅུ་རྩ་དྲུག་
སོང་བའི་མེ་མོ་ཡོས་ལ་འཁྲུངས་སོ། །དེ་རྣམས་ལ་བཙན་ལྔ་ཟེར་རོ། །རྗེ་དེའི་
བློན་པོ་ཁྲི་ཐོག་རྗེ་བཙན་དང༌། སྦྲང་ཁྲི་གཟུང་ལན་པས་བྱས་སོ། །རྒྱལ་པོ་དེའི་
སྐུ་རིང་ལ། ཕོ་བྲང་ཡུམ་བུ་བླ་མཁར་གྱི་རྩེར་ནམ་མཁའ་ནས་ཟངས་ཀྱི་གའུ་ནང་
དུ་སྤང་སྐོང་ཕྱག་བརྒྱ་པ་དང་། གསེར་གྱི་མཆོད་རྟེན་ཁྲུ་གང་པ། མདོ་སྡེ་ཟ་མ་
ཏོག་བཀོད་པ། ཙིནྟ་མ་ཎིའི་གཟུངས། མུ་ཏྲའི་ཕྱག་རྒྱ་རྣམས་བྱོན་ཏེ། ད་སྟེ་གདུང་
རབས་ལྔ་ནས་འདིའི་དོན་ཤེས་པར་འགྱུར་རོ། །ཞེས་པའི་སྒྲ་གྲགས་སོ། །ལོ་དེ་ལ་
ཤིང་ཕོ་སྤྲེའུ་ལོ་ཡིན་པར་བྱེད།དེ་ཆོས་ཡིན་པར་མ་ཤེས་ནས་ངོ་མཚར་ཅན་ཞིག་གོ་སྙམ་
ནས། ཕོ་བྲང་གི་རྩེར་བཞུགས། གསེར་སྐྱེམས་དང་གཡུ་སྔོན་ལ་སོགས་ པས་
མཆོད་པས་རྒྱལ་པོ་དགུང་ལོ་བརྒྱད་ཅུ་པ་ལ་སོ་སྐྱེས། སྐྲ་དཀར་ནག་པོར་གྱུར།
རྒྱ་བོད་ཡིག་ཚང་ཆེན་མོ།
གཉེར་མ་མེད་ཅིང་སྐུ་གཞོན་ཤ་ཅན་དུ་གྱུར་ཏེ་ལོ་བརྒྱ་དང་ཉི་ཤུ་ཐུབ། རྟེན་དི་
ལ་གཉན་པོ་གསང་བ་ཞེས་པར་མཚན་གསོལ། ངའི་བརྒྱུད་འཛིན་རྣམས་ཀྱིས་
འདི་ལ་མཆོད་པ་ཕུལ་ནས་གསོལ་བ་ཐོབ་ཅིག འདོད་པའི་དོན་ཐམས་ཅད་
འབྱུང་བར་འགྱུར་རོ་གསུངས། འདིའི་རིང་ལ་བོད་དུ་དམ་པའི་ཆོས་ཀྱི་དབུ་རྙེད་
པ་ཡིན་ཞིང༌། རྒྱལ་པོ་འདི་ནི་འཕགས་པ་ཀུན་ཏུ་བཟང་པོའི་སྤྲུལ་པའོ། །བཙན་
ལྔ་མན་ཆད་བང་སོ་ཡུལ་དུ་བཏབ། ཡུལ་གྱི་མིང་ནི་འཕྱིང་ལུང་སོ་ར་ཐང་། །
བཙན་ལྔའི་ཆད་པ་ས་ཕུང་སྦྲ་འདྲར་ཡོད། །ཕུལ་མེད་ཆད་པ་གྲུ་བཞིའི་མི་ཤེས་
སྐད། །རྗེ་དེའི་སྲས་ཁྲི་གཉན་གཟུང་བཙན། བློན་པོ་སྦས་སྣང་བཞེར་ཟླ་བཙན་
དང༌། མགར་ཁྲི་འབྲིང་གི་བྱས། ཁྲི་གཉའི་ཆད་པ་དོན་མཁར་མདའ་རུ་བརྩིགས།
དེ་ཡང་ཡུལ་མེད་ས་ཕུང་བརྡལ་བ་འདྲ། རྗེ་དེའི་སྲས་འབྲོ་གཉན་ལྡེ་རུ། བློན་
པོ་གཉན་ཐང་སྤང་ཡང་རྗེ་དང་། སྣུབས་ཁྲི་དར་རེ་ཐོང་པོས་བྱས། རྗེའི་སྲས་སྟག་
རི་གཉན་གཟིགས་དང༌། ཡབ་སྲས་དེ་གཉིས་ལ་བར་སྟེང་ཟེར། དེའི་ལོ་རྒྱུས།
འབྲོ་གཉན་ལྡེ་རུའི་ ཁབ་ཏུ་མཆིམས་བཟའ་ཀླུ་རྒྱང་ངམ་བུ་ཞེས་པ་མོའི་ཟས་
ལ་རྣམ་རྟོག་ལངས་པའི་སྐྱོན་གྱིས། རྒྱལ་པོ་ལ་ཀླུ་ནད་ཙི་ཙི་ཛོ་ལ་བྱུང་ནས། ཡབ་
ཡུམ་གཉིས་བློན་པོ་གཉག་ཐང་སྤངས་སམ་ རྗེ་ དང་ གསུམ་ཀ་ གསོན་དུར་ལ་
བཞུགས་དགོས་པ་བྱུང༌། སྲས་གཅིག་ཡོད་པ་ནི་དམུས་ལོང་དུ་གྱུར། ཞལ་
ཆེམས་བསམ་པ་བཟང་པོ་གསེར་དང་འདྲ་བ་སྟེ། །བཟང་པོའི་གྲོས་ནི་བདུད་རྩི་
ཡིན་པས་ཉོན། །ངན་པ་རྣམས་ནི་མེ་དང་འདྲ་བས་སྤོངས། །མི་ཆོས་རྟོག་པ་ཡིན་
གྱིས་རྣམ་པར་རྟོག་པ་སྐྱུང་། ཁྱོད་ཀྱིས་གཉེན་པོ་གསང་བ་མཆོད། འ་ཞའི་སྨན་པ་
བོད་ལ་མིག་ཕྱེ། མིག་མ་བྱུང་ན་སུམ་པའི་ཡུལ་ན་བོན་པོ་གཅིག་གི་ཆུང་མ་རྒྱ་མོ་
o6
97



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྒྱ་ལྕམ་བྱ་བ་དང༌། ང་ནུབ་གཅིག་འགྲོགས་པ་ལ་བུ་སུམ་རི་རིང་པོ་བྱ་བ་ཡོད་
པས། དེ་བོས་ལ་རྒྱལ་སར་ཆུག་གསུངས་སོ། །འབྲོ་གཉན་ལྡེ་རུའི་བང་སོ་ཞང་
མདར་བརྩིགས། དེ་ནས་ དམུ་ལོང་དཀོན་པ་བཀྲས། གཉན་པོ་གསང་བ་རྒྱས་
པར་མཆོད། འ་ཞའི་སྨན་པ་བོས་ནས་ཕོ་བྲང་ཡུམ་བུའི་རྩེར་མིག་ཕྱེ་བས་སྐྱིད་
ཤོད་སྟག་མོའི་རི་ལ་གཉན་རྩྭ་ཟ་བ་མཐོང་། དེ་ནས་མཚན་ཡང་སྟག་རི་གཉན་
གཟིགས་སུ་གསོལ་ནས་རྒྱལ་སར་བཅུག་གོ །དེའི་བློན་པོ་ནི་མོན་ཁྲི་དོ་རེ་སྣང་
བཙན་དང༌། སྣ་ནམ་མང་གཉའ་སྦྲང་ཁྲི་གཟུངས་མིན་པ་རྣམས་ཀྱིས་བྱས། ཡབ་
སྲས་དེ་ཉིད་ཀྱི་བར་དུ་ཞག་ཉི་ཤུ་རྩ་གཅིག་བཞུགས་སྐད་དོ། །མཉན་གཟིགས་
བང་སོ་དོན་མཁར་མདའ་རུ་བརྩིགས། །གྲལ་ནི་ཁྲི་གཉན་གོང་དངོས་གཡོན་ན་
ཡོད། །དེ་ཡང་ཡུལ་མེད་ ས་ཕུང་བརྡལ་བ་འདྲ། རྗེ་དེའི་སྲས་གནམ་རི་སྲོང་
བཙན། བློན་པོ་སྦས་སྣང་བཤེར་དང་ཚེ་སྤོང་ན་ག་ནག་སེར་དང་། ཉང་རྩེང་དགུ་
སྣོན་བན་སྔགས་གསུམ་རྣམས་ ཀྱིས་ བྱས། རྒྱལ་པོ་འདིའི་རིང་ལ། རྒྱ་ནག་
ནས་ནག་རྩིས་དྲུག་ཅུ་སྐོར་ཙམ་དང༌། སྨན་དཔྱད། ཟས་སྐོམ་གྱི་ཕན་གནོད་
བཤད་པ་ཙམ་བྱུང་། རྒྱ་གར་ནས་རྟེན་འབྲེལ་བཅུ་གཉིས་དང༌། ཉི་མ་དྲུག་སྐོར་
ཙམ་བྱུང་བ་འདི་རྣམས་བོད་དུ་སྨན་རྩིས་བྱུང་བའི་སྔ་མར་བྱེད་ནའང་། བོད་ལ་ཡི་
གེ་དང་སྒྲ་སྐད་བསྒྱུར་ཤེས་པ་མེད་པས། མཁན་སློབ་བརྡ་སྟོན་ཙམ་མ་གཏོགས།
དར་རྒྱས་ཆེ་བ་མ་བྱུང་འདུག བོད་རྒྱལ་དེས་རྒྱ་དང༌། གྲུ་གུ་བཏུལ། ཉང་སྦལ་
སྣོན་དང་གསུམ་པ་མངའ་འོག་ཏུ་བསྡུས། གྲུ་གུའི་གཡུ་རྙིང་དྲེལ་རྒྱབ་བཅོ་བརྒྱད།
བོད་དུ་སླེབ་པའང་དེ་དུས་ཡིན་ཟེར་བར་འདུག སྐུ་མཁར་ཁྲིས་བརྩིགས་འབུམ་
གདུགས་བྱ་བ། བ་དམར་མོའི་འོ་མ་རྐྱང་པས་འཇིམ་པ་སྦྲུས་ནས་བརྩིགས་སོ། །
རྒྱ་བོད་ཡིག་ཚང་ཆེན་མོ།
རྒྱལ་པོས་དམུས་ཏེ་ལོང་བ་ཁྲིད་ནས་བྲག་གསུམ་དིང་མ་མཚོའི་འགྲམ་ནས་རྙེད་
པའི་རྟ་ཅང་ཤེས་ལ་ཆིབས། སྦྲང་དགའ་བོ་དང༌། དམུ་སྤྱན་རྒྱང་རིང་པོ་བྱ་བའི་
གྱད་མི་གཉིས་ཁྲིད། ཕུང་གཡག་ཐལ་ཁ་རུ་རིང་བྱ་བའི་འབྲོང་ན་ལེ་བོང་ཟན་
བསད། བྱང་དུ་ཐོད་པའི་ཁར་བརྩིགས། ཕྱིར་ལན་འབྲོང་ཤ་དང་རྟ་ལན་ཚྭ་རྙེད་
དོ༑ ༑དེ་གོང་བོད་ན་བཏབ་ཚྭ་རེ་ཙམ་མ་གཏོགས། ལན་ཚྭའི་མིང་མེད། དེ་ཕྱིན་
ཆད་བྱང་ཚྭ་རེ་ཙམ་ཆུགས་པ་ལ་བོད་དུ་ནས་ཀྱི་དྲུག་ཅུ་སྡེ་འཇལ་བ་བྱུང་ངོ༌། །འདི་
ཡི་ ཆད་ ནི་ དོན་ མཁར་ མདའ་རུ་བརྩིགས། དེ་ ནས་ ཕུལ་ སྐྱེས་ བརྩིགས་ པས་
སོག་མཁར་ཡོད། གྲལ་ནི་ཁྲི་གཉན་བཟུང་བཙན་གཡོན་ན་ཡོད། རྒྱལ་པོ་གནམ་
རི་སྲོང་བཙན་དང༌། ཡུམ་ཚེ་སྤོང་བཟའ་འབྲི་མ་ཐོད་དཀར་ཀྱི་སྲས་སྲོང་བཙན་
ནི་མེས་ཐོ་ཐོ་རིའི་སྙན་བཙན་འཁྲུངས་རྙིང་ལོ་བརྒྱ་དང་དགུ་བཅུ་གོ་གཅིག་སོང་
བའི་མེ་མོ་གླང་ལོ་ལ་ཕོ་བྲང་བྱམས་པ་མི་འགྱུར་གླིང་དུ་སྐུ་འཁྲུངས་ནས། ལོ་བཅུ་
གསུམ་ན་ཡབ་འདས་ལོ་དེ་ཉིད་ལ་རྒྱལ་པོར་མངའ་གསོལ། རྒྱལ་སྲིད་ལོ་དྲུག་ཅུ་
རྩ་དགུར་བཟུང་། འདི་ནི། འཕགས་པ་སྤྱན་རས་གཟིགས་དངོས་སུ་ཁ་བ་ཅན་དུ་
བྱོན་ནས། གདུལ་བྱ་སྨིན་པར་བྱ་བའི་ཕྱིར་དམ་པའི་ཆོས་ཀྱི་སྲོལ་གཏོད་པའི་
ཚུལ་གྱིས། རྒྱལ་བའི་བསྟན་པ་བཟུང་བར་ལྷ་མོ་དྲི་མ་མེད་པ་ལུང་བསྟན་པའི་
མདོ་དང་། དམ་པ་དང་པོའི་རྒྱུད་ལས་ལུང་བསྟན་པ་བཞིན་དུ་ཡིན་ལ། བོད་ཀྱི་
རྒྱལ་པོ་ལོ་བཅུ་བཞི་པ་གཅིག་གིས། རྒྱལ་སྲིད་ཆོས་བཞིན་དུ་སྐྱོང་གིན་འདུག་
ཅེས་པའི་སྙན་གྲགས་ཀྱིས་འཛམ་བུ་གླིང་ཁྱབ་སྟེ། ཕྱོགས་བཞིའི་རྒྱལ་པོས་ནོར་
རྫས་ཁྱད་པར་ཅན་གྱི་སྐྱེས་དང༌། ཡི་གེ་བསྐུར་བྱུང་བ་བོད་རྒྱལ་པོ་ལ་སྐྱེས་ལན་
བསྐུར་རྒྱུའི་ནོར་ཡོད་ཀྱང་། ཁ་འཕྲིན་མ་གཏོགས་ཡི་གེ་མེད་པས། བོད་ལ་ཡི་གེ་



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གཅིག་ཅི་ནས་ཀྱང་དགོས་པ་འདུག་དགོངས་ནས། ཐོན་མི་ཨ་ནུའི་བུ་སམ་བྷོ་ཊ་
མི་ཆུང་བྱ་བ་དེ་བློ་གསལ་བས། གསེར་བསྐུར་ནས་རྒྱ་གར་དུ་ཡི་གེ་དང་ཆོས་
སློབ་པ་ལ་བཏང་བས། མཁས་པ་ལི་བྱིན་དང་མཇལ་ཏེ་ངས་ཡི་གེའི་ལུགས་མི་
འདྲ་བ་དྲུག་ཅུ་རྩ་བཞི་ཤེས་པས། རྒྱ་མཚོའི་འགྲམ་ལ་རྡོ་རིང་ལ་བྲིས་ཡོད་
ཟེར་བསྟན་ནས་སློབ་མ་ཁྱོད་ཀྱི་འདི་པ་གང་འདོད་ཟེར་བ་ལ། བོད་ཀྱི་ཡི་གེ་
ལུགས་འདི་སླབས་ལོ་ཙཱ་ཡང་མཁས་པར་ཤེས། མདོ་དཀོན་མཆོག་སྤྲིན་དང༌།
ཏོག་གཟུངས་དང༌། སྙིང་རྗེ་པད་དཀར་ལ་སོགས་སྤྱན་དྲངས་ཡོང་པས། རྒྱལ་པོ་
ཐུགས་རབ་ཏུ་དགྱེས་སོ། །བོད་ཀྱི་ལོ་ཙཱ་དང་ཡིག་མཁན་ལ་མཁས་པ་སྔ་བ་འདི་
ཡིན་ནོ། །རྒྱ་གར་ན་ཡི་གེ་ཐམས་ཅད་དབྱངས་ཡིག་བཅུ་དྲུག་དང༌།ཐོན་མིས་ཕྱིན་
དུས་རྒྱ་གར་རྒྱལ་པོ་གོ་པི་ལ་དང་མཇལ། ཁོང་གིས་མཐུན་སྦྱོར་མཛད་དེ། རྒྱ་གར་ནས་ཡིག་མཁན་མཁས་
པ་ལི་བྱིན་དང་། པཎྜི་ཏ་ཨ་ནནྡ་ཞེས་བྱ་བའང་གདན་དྲངས་ཡོང་ནས་ཏོག་གཟུངས་ལ་སོགས་བསྒྱུར་ཟེར་
བའང་། ཁྱུང་པོ་གཡུ་ བྲིས་མཛད་པའི་བོད་ཡིག་གི་སྟོང་ཐུན་ཆེན་མོ་ན་བྱས་འདུག་གོ །གསལ་ བྱེད་
སུམ་ཅུ་རྩ་བཞི་ལ་མི་ཚུད་པ་གང་ཡང་མེད་ནའང་། བོད་སྒྲ་བརྗོད་ངན་པས་དེ་
བཞིན་མ་གོ རྒྱ་གར་བ་གཅིག་ལ། ཨེ་ཀ་ཟེར་འཇིག་རྟེན་ལ་ལོ་ཀ ཆོས་ལ་དྷཱམ།
ཞུས་ལ་ཀྲི་ཏ་ཟེར་ལ། སྨྲས་པ་ཟེར་དགོས་པ་རྣམས་བོད་སྐད་དུ། མ་ཁུག་པར།
ཐོན་མི་ཐུགས་མུག་ནས་གཟིམ་ཁང་གི་སྒོ་བསྡམས། ཅུང་གཟིམས་པས་གཉིད་
སོང་བ་སད་ནས་ལྟས་པས། གམ་ན་རྒན་མོ་སྒྱུར་བ་ལྟ་བུ་གཅིག་འདུག རྒན་མོ་
གང་ནས་འོང་ངས་སྒོ་བསྡམས་ཡོད་པ། ཇི་ལྟར་བྱས། གར་འགྲོ། ཅི་བྱེད་བྱས་
པས། ཆོས་ཉིད་དོན་ལ་འགྲོ་འོང་མེད། །ཡང་དག་དོན་ལ་ཅི་ཆ་མེད། །ནམ་
མཁའ་དག་ལ་ལམ་བྱས་པས། །སྒོ་ཆ་དམ་ཀྱང་ག་ལ་ཐུབ། །གསུངས། དེར་ཐེ་
རྒྱ་བོད་ཡིག་ཚང་ཆེན་མོ།
ཚོམ་སྐྱེས། ཡང་བསྐྱར་ནས་དྲིས་པས། ང་ཟ་ཧོར་ནས་འོང་། འ་ཞའི་ཡུལ་དུ་འགྲོ་
གསུངས། ཐག་རིང་ཐུང་ཡོད་བྱས་པས། ཅི་ཆ་ཟེར། བརྒྱགས་གང་ཡོད་བྱས་
པས། ཇ་ཡོད་ཟེར་ཏེ། རྒན་མོ་མི་སྣང་བར་སོང་ངོ༌། །དེ་ནི་རྗེ་བཙུན་འཇམ་དབྱངས་
ཀྱི་སྤྲུལ་པའོ། །དེ་རྟིང་བསམ་པས། ཅ་ཆ་ཇ་གསུམ། ཞ་ཟ་འ་དང༌། ཡི་གེ་ཕྱེད་ངོ་
དྲུག་པོ་དེ། སྟོད་སྨད་དུ་བཅུག་པའི་ཀ་མད་སུམ་ཅུ་ལ་གུག་འགྲེང་ལ་སོགས་རིག་
པས་སྦྱར་ནས་བསྡུས་ཏེ་བརྩམས་པས། བོད་ཀྱི་སྒྲ་སྐད་དང་མཐུན་པའི་ཡིག་འབྲུ་
སྡེབས་ཏུ་བཏུབ་པ་བྱུང་སྟེ། རྒྱལ་པོའི་ཞལ་ནས་ད་སྔོན་རང་ལ་ངའི་ཡབ་མེས་ཀྱི་
གཉེན་པོ་གསང་བ་འདི་ན་ཅི་འདུག་ཀློག་དང་གསུངས། ལྟས་པས་མདོ་ཟ་མ་ཏོག
སྤང་སྐོང་ཕྱག་བརྒྱ་པ། དགེ་བ་བཅུའི་མདོ་ཙིནྡ་མ་ཎིའི་གཟུངས་རྣམས་བཞུགས་
འདུག་པས། ཤིན་ཏུ་མོས་ནས་རྒྱལ་པོས་ཀྱང་ལོ་བཞིར་མཚམས་བཅད། ཡི་གེ་
དང་ཆོས་བསླབས་སོ། །མདོ་དཀོན་མཆོག་སྤྲིན་ལ་སོགས་ཐོན་མིས་རྒྱ་གར་ནས་
སྤྱན་དྲངས་པའི་ཆོས་རྣམས་ཀྱང་། བོད་སྐད་དུ་བསྒྱུར། ཆོས་བསྒྱུར་བའི་ཐོག་མ་
དེ་རྣམས་ཡིན་ཞིང་། ཆབ་འོག་ཐམས་ཅད་ལ་ཆོས་དང་ཡི་གེ་རྒྱས་པར་སྤེལ་ཞིང་།
བོད་ཡིག་གི་ཐོག་མར་རྒྱལ་པོར། ཇོ་བོ་ཐུགས་རྗེ་ཆེན་པོ་གཙོ་འཁོར་གསུམ་པའི་
བསྟོད་པ་འདི་བརྩམས་ནས་ཕུད་ལ་ཕུལ་ལོ། །ལྷ་སྐྱོན་གྱི་མ་གོས་སྐུ་མདོག་
དཀར། །རྫོགས་སངས་རྒྱས་ཀྱི་དབུ་རྒྱན་ཅན། །ཐུགས་རྗེའི་སྤྱན་གྱིས་འགྲོ་ལ་
གཟིགས། །སྤྱན་རས་གཟིགས་ལ་ཕྱག་འཚལ་ལོ། །ཐུགས་རྗེ་དང་ནི་ཤེས་རབ་
གཉིས། །མཉམ་ པར་ སྦྱོར་བའི་ ཐུགས་མངའ་ཞིང་། །ཕྱག་གཉིས་ཐུགས་ ཀར་
ཐལ་མོ་སྦྱར། །དཔལ་ལྡན་མཉམ་སྦྱོར་ལ་ཕྱག་འཚལ། །སངས་རྒྱས་ཀུན་གྱི་སྙིང་
པོའི་གཙོ། །གསང་སྔགས་རྒྱལ་པོའི་བགྲང་ཕྲེང་ནི། །མུ་ཏིག་ལྟར་དཀར་གཡས་
100
101



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ན་འཛིན། །རིགས་ སྔགས་འཆང་ལ་ ཕྱག་འཚལ་ལོ། །འཁོར་བའི་སྐྱོན་གྱིས་མ་
གོས་པས། །པདྨ་ཤེལ་གྱི་འོད་བས་གསལ། །པདྨ་དཀར་པོ་གཡོན་ན་འཛིན། །
ཕྱག་ན་པདྨོ་ཕྱག་འཚལ་ལོ། །ཆོས་དབྱིངས་རྣམ་དག་དྲི་མ་མེད། །ཟླ་བའི་འོད་
ལྟར་རྒྱས་པའི་ཡུམ། །གཟུགས་ཀྱི་ལྷ་མོ་ཡིད་འོང་མ། །ཡི་གེ་དྲུག་མ་ཕྱག་འཚལ་
ལོ༑ ༑མཐའ་ཡས་འོད་ལྡན་གསེར་མདོག་ཅན། །ཡིད་བཞིན་ནོར་བུ་ཆེན་པོ་ལྟར།།
སེམས་ཅན་རེ་བ་བསྐོང་མཛད་པའི། །ནོར་བུ་འཛིན་ལ་ ཕྱག་འཚལ་ལོ། །ཞེས་
པའོ། །འདི་ནི་ལྷ་ས་ཟླ་བའི་བྲག་ལ་བྲིས་ཏེ་བཀོད་ནས་ཡོད་དོ། །དེ་དུས་རྒྱལ་
པོས། ལོ་བཞིར་སྒོར་མ་བྱོན་པ་དེས། བློན་པོ་རྣམས་ན་རེ་རྒྱལ་པོས་ཅི་ཡང་མི་
ཤེས། བོད་ཁམས་བདེ་བ་འདི། ངེད་རྣམས་ཀྱིས་བྱས་པ་ཡིན་ཟེར་བ་རྒྱལ་པོས་
གསན་ནས། ང་གླན་པར་རྩི་ན་བོད་མི་ཐུལ་བར་དགོངས་ནས། རྒྱལ་པོའི་རིགས་
དེ་ས་གཅིག་ཏུ་གནས་ན། ཀུན་བདེ་བ་ཡིན་ཏེ་སྔོན་ཡང་ཁྲིམས་མེད་པས་ཤེས་པ་
ཅན་གྱི་མི་བཅུ་གཉིས་མཐར་འཁྱམས་འདུག ད་ངས་ཆོས་ཁྲིམས་དགེ་བ་བཅུ་ལ་
དཔེ་བླངས་པའི་ཁྲིམས་བཅའོ་གསུངས་ནས། བསད་པ་ལ་སྟོང་སྲང་ཉིས་ཁྲི་ཆིག་
སྟོང་། རྐུས་པ་ལ་བརྒྱད་ཅུ་འཇལ། བྱུར་བྱས་པ་ལ་སྣ་གཅོད་པ། རྫུན་ཕྲ་མ་སྨྲ་
བའི་ལྕེ་འབྲེག ཡང་མི་ཆོས་གཙང་མ་བཅུ་དྲུག་གིས་ཁྲིམས་ཀྱི་གཞི་བཟུང་བར་
བྱས་ཏེ། དཀོན་མཆོག་ལ་དད་པ་སྐྱོ་ངལ་མེད་པ་དང་གཅིག དོན་དམ་པར་
སངས་རྒྱས་ཀྱི་ཆོས་བཙལ་ཞིང་བསྒྲུབ་པར་བྱ་བ་དང་གཉིས། གཙུག་ལག་དང་
ཆོས་ལ་བློ་སྦྱངས་པ་དང་གསུམ། ཕ་མ་ལ་དྲིན་ལན་དྲན་པ་དང་བཞི། ཡོན་ཏན་
ཅན་དང་རིགས་ཀྱི་རྒན་པ་ལ་བཀུར་སྟི་བྱ་བ་དང་ལྔ། ཤ་ཉེ་དང་མཛའ་བཤེས་ལ་
གཞུང་དྲང་པོར་བསྲང་ཞིང་དང་དུ་བླངས་པ་དང་དྲུག མ་བརྟག་ཅིང་མ་བཅོལ་
རྒྱ་བོད་ཡིག་ཚང་ཆེན་མོ།
བའི་ ལས་ ལ་རྟོག་འདོད་མེད་པ་དང་བདུན། ཡུལ་མི་ ཁྱིམ་མཚེས་ ལ་ ཕན་
བཏགས་པ་དང་བརྒྱད། གཞི་དྲང་པོར་བསྲང་ཞིང་ཁེངས་སེམས་ཆུང་བ་དང་དགུ།
བྱ་ལས་དང་བྱེད་སྤྱོད་ཐམས་ཅད་ཡ་རབས་ཀྱི་རྗེས་རྙོག་ཅིང་ཕྱིར་མིག་རིང་དུ་
བལྟ་བ་དང་བཅུ། དྲིན་ཆེན་གྱི་མི་ཡི་ལན་མི་བཅག་བཟང་ལན་བརླན་པ་དང་བཅུ་
གཅིག བུ་ལོན་དུས་སུ་འཇལ་ཅིང་བྲེ་སྲང་ལ་གཡོ་མི་བྱ་བ་དང་བཅུ་གཉིས།
ཐམས་ཅད་ལ་སྙོམས་ པར་ བྱ་ ཞིང་ འགྲན་ སེམས་མི་ བྱ་ བ་ དང་བཅུ་གསུམ།
གྲོགས་ཀྱི་ནང་དུ་བུད་མེད་ཀྱི་ཁ་ལ་མི་ཉན་ཅིང་རང་ཚོད་ཟིན་པར་བྱ་བ་དང་བཅུ་
བཞི། བྱ་བ་ཐམས་ཅད་ཁོང་མཛངས་ཤིང་ངག་འཇམ་པའི་ཁོག་ནས་བསྒྲུབ་པ་
དང་བཅོ་ལྔ། སེམས་ཅན་གང་ལའང་སྡང་བའི་སེམས་མི་འཆང་ཞིང་བྱམས་སྙིང་
རྗེས་སྐྱོང་བ་དང་བཅུ་དྲུག་གོ །བོད་ཀྱི་ཁྲིམས་དང་བོད་ཀྱི་ཆོས་དང་ཁྲིམས་རྣམས་
སྐྱིད་ཤོད་ཤོ་མ་ར་ནར་གཏན་ལ་ཕབ་བོ། །དེར་བློན་འབངས་རྣམས་དགའ་ནས།
རྒྱལ་པོ་འདི་ཤིན་ཏུ་སྒམ་པོ་ཅིག་འདུག་གོ་ཟེར་ནས། ཁྲི་སྲོང་བཙན་སྒམ་པོར་
མཚན་གསོལ་ལོ། །གཞན་ཡང་སྐྱེ་བོ་ཐ་མལ་པ་རྣམས་ཆོས་ལ་བློ་ཁ་དྲང་བའི་
ཕྱིར་ཐོག་མར། སྒྲུང་དང༌། ལྡེབས་དང༌། བོན་རྣམས་བསྟན། རྒྱལ་པོས་མཛད་
པའི་སྒྲུང་རྒྱུད་དང༌། ལྡེབས་ཀྱི་བཀོད་པ། ར་ས་འཕྲུལ་སྣང་གི་གློ་འབུར་ན་བྲིས་
ཡོད་དོ། །དེ་དུས་བློན་པོ་ཉང་མང་པོ་རྗེ་ཞང་སྣང་ལ་སོགས་པ། མཛངས་པ་མི་
དྲུག་གིས་ཚིག་དྲུག་དྲུག་སུམ་ཅུ་རྩ་དྲུག་ལ་སོགས་པས་གཏན་ཚིགས་གཏན་ལ་
ཕབ། བོད་རུ་བཞི་སྟོང་སྡེར་ཕྱེ། སྐུ་བསྲུང་ཕྱོགས་བཞིར་བཞག མི་ལ་ཡིག་ཚང་
སྐུར། མདོ་བའི་རྟ་ལ་ཆོ་རིས་བྲིས། ཕུ་ཆུ་རྫིང་དུ་སྐྱིལ། གཞུང་ཆུ་ཡུར་དུ་དྲངས།
རི་ཁྱིམ་ཀླུངས་སུ་ཕབ། ཐང་ལ་ཞིང་དུ་སློགས། ཞིང་ལྷུར་བཅད། ཆུ་ལ་གྲུ་གཙུག་
102
103



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བྲེ་སྲང་གཏན་ལ་ཕབ། མཐའི་རྒྱལ་ཕྲན་རྣམས་དང་ལྷོ་མོན། རྩྭ་མི་ཤིང་མི་ལ་
སོགས་ཐམས་ཅད་མངའ་འོག་ཏུ་བསྡུས། ཆབ་སྲིད་བྱིན་པོ་བདེ་ཞིང་སྐྱིད་ལ།
ཆོས་ལུགས་ལ་ཕལ་ཆེར་ཞུགས་སོ། །དེར་རྒྱལ་པོའི་དགོངས་པ་ལ། ངའི་ཁྲིམས་
རྣམས་ཀྱང་བཙན་པར་བྱུང་། ད་ཆོས་ཀྱིས་གདུལ་དུ་བཏུབ་པར་འདུག་པས་ཆོས་
བྱའོ། །ཆོས་བྱེད་པ་ལ་ཡི་དམ་གྱི་ལྷ་དགོས་ཏེ་ཅི་ལ་བྱའམ་སྙམ་པ་ལ། ཚེས་
བརྒྱད་ཀྱི་སྲོད་ལ་སྤྲིན་གསེབ་ནས། ལྷའི་བུ་མོ་ན་རེ། རྒྱ་གར་ལྷོ་ཕྱོགས་མཐར་
ཐུག་པ་སིང་གའི་གླིང་། རྒྱ་མཚོའི་འགྲམ་བྱེ་མའི་གླིང་། ཁ་སར་པ་ཎིའི་སྐུ་རྒྱབ་
གླང་པོ་ཆེ་ཉལ་བའི་འོག་ནས། ཙནྡན་སྦྲུལ་གྱི་སྙིང་པོའི་ཁོག་ན་ཞལ་བཅུ་གཅིག་
པའི་སྐུ་རང་བྱོན་གཅིག་ཡོད་པ་དེ་སྤྱན་དྲངས་ན། ཁ་བ་ཅན་དུ་འགྲོ་དོན་རྒྱས་
པར་ གྱུར་ རོ། །ཟེར་ནས་མི་སྣང་བར་ གྱུར་ཏོ། །དེ་ལ་རྒྱལ་པོ་ཐུགས་ རབ་ཏུ་
དགྱེས་ཏེ། རང་གི་སྨིན་མཚམས་ནས་འོད་ཟེར་བཀྱེ་བའི་སྣ་ལ། དགེ་སློང་ཤཱི་ལ་
ཨ་ཀ་ར་མ་ཏི་བྱ་བ་སྤྲུལ་ནས་སྐྱོད་དེ་སྤྱན་འདྲེན་པ་ལ་བཏང་ངོ༌། །སྤྲུལ་པའི་དགེ་
སློང་དེས། རྒྱ་གར་ལ་བྱོན་ཏེ། སིང་ག་ལའི་གླིང་གི་གྲོང་ཁྱེར་ཀེ་རུའི་རྒྱལ་པོ་ཨུ་
མ་ར་གེ་སར་བྱ་བ་སྟོབས་དང༌། འབྱོར་པ་ལྡན་པ་ཕྱི་རོལ་པའི་ཆོས་ལུགས་ལ་
ཞུགས་པ་གཅིག་འདུག་པ་དེ་ལ། སྤྲུལ་པ་དུ་མ་བསྟན་ནས་ནང་པའི་བསྟན་པ་ལ་
བཅུག སྐུ་གསུང་ཐུགས་ཀྱི་རྟེན་མང་པོ་བཞེངས་པར་བསྐུལ་ནས། རྒྱ་མཚོའི་
འགྲམ་ན། སངས་རྒྱས་འཁོར་བ་འཇིག་གི་རིང་ལ་རྩ་བ་ཟུག གསེར་ཐུབ་ཀྱི་རིང་
ལ་ལོ་འདབ་རྒྱས། འོད་སྲུང་གི་དུས་སུ་མེ་ཏོག་ཤར། ཤཱཀྱ་ཐུབ་པའི་དུས་ལ་
འབྲས་བུ་སྨིན། དེ་རྟིང་རྩ་བ་རུལ་ནས་འགྱེལ་བ། བྱེ་མས་ནོན་པའི་ཙནྡན་སྦྲུལ་
གྱི་སྙིང་པོའི་ནང་ནས་དལ་བུས་ཆོད་ཅིང་ཅེས་པའི་སྒྲ་དང་བཅས་ཏེ། བཅུ་གཅིག་
རྒྱ་བོད་ཡིག་ཚང་ཆེན་མོ།
ཞལ་སོར་བཅུ་གཉིས་པ་ཕྱག་བཅུ་པ། མེ་ཏོག་མ་ནུ་ཀའི་མདོག་ལྟར་དམར་བ་དྲི་
ངད་ ཀྱིས་དཔག་ཚད་བཅུ་གཉིས་ཀྱི་བར་ཁྱབ་ པ། ལྟ་བས་མཆོག་མི་ཤེས་པ་
གཅིག་བྱོན་པ་དེ་དང༌། ཙནྡན་གྱི་ཚལ་པ་གཅིག བྱེ་མའི་གླིང་ནས་འཇག་མ་རེ་
རེའི་རྩེ་ལ་ལྷའི་བུ་མོ་བདུན་བདུན། འཕགས་པ་ལ་མཆོད་པ་འབུལ་བའི་ཚུལ་དུ་
འདུག་པར་གཟིགས་པས། དེའི་འཇག་མ་ཕོན་ཅིག་པོ་ཏ་ལའི་ལམ་ནས་མེ་ཏོག་
སྨུག་གུའི་སྡོང་པོ་བཙལ་ཅིག གྲོང་ཁྱེར་ཀེ་རུ་མཆོད་རྟེན་པདྨ་འཁོར་ལོའི་ནང་
ནས། སངས་རྒྱས་འཁོར་བ་འཇིག་དང༌། འོད་སྲུངས། ཤཱཀྱ་ཐུབ་པ་རྣམས་ཀྱི་སྐུ་
གདུང་རིང་བསྲེལ་ཁྱོར་པ་རེ་རེ། དེ་ལ་བཞུགས་པའི་བྱང་ཆུབ་ཤིང་གི་ཆོས་སྡོང་
གསུམ། གནས་ཆེན་བརྒྱད་ཀྱི་བྱེ་བ་ཉག་རེའི་སྟེང་ན་སངས་རྒྱས་བྱེ་བ་ཕྲག་དགུ་
དགུ་བཞུགས་པ་དང༌། ཆུ་བོ་ནེ་ར་ཛ་ནའི་འགྲམ་དུ་སངས་རྒྱས་ཀྱི་ལྷུང་བཟེད་
ནས་ཆུ་འཕོ་བའི་ཤུལ་གྱི་བྱེ་མ་ཉག་རེའི་སྟེང་ན། བྱང་ཆུབ་སེམས་དཔའ་འབུམ་
འབུམ་བཞུགས་འདུག་པར་གཟིགས་ནས། གནས་ཆེན་དེ་པའི་བྱེ་མ་བྲེ་རེ་རེ་རིན་
པོ་ཆེ་སྣ་གཉིས་དང་བཅས་པ། དགེ་སློང་གིས་བསྣམས་བྱོན་ཏེ། མཆོད་གནས་
ཁྱད་པར་ཅན་བཅུ་པོ་དེ་རྒྱལ་པོ་ལ་ཕུལ་བས། ཐུགས་རབ་ཏུ་དགྱེས་ཤིང་ངོ་
མཚར་བར་གྱུར་ཏོ། །དགེ་སློང་དེ་ཡང་རྒྱལ་པོ་ལ་བསྐོར་བ་གསུམ་བྱས་ཏེ་དེའི་
སྨིན་མཚམས་སུ་ནུབ་བོ། །དེ་ནས་མཆོད་གཡོག་ལ། བུ་མོ་མཚན་ལྡན་མ་བཅུ་
དྲུག་བཀོད་དེ། དུས་དྲུག་ཏུ་མཆོད་པ་འབུལ་ཞིང་རྒྱལ་པོ་རང་ཡང༌། ལྷའི་དྲུང་
ལས་འབེན་གང་ཡང་མི་འདའ་བར་བཞུགས་སོ། །དེ་རྟིང་རྒྱལ་པོའི་དགོངས་པ་
ལ༑ ད་དུང་ལྷོ་བལ་གྱི་ས་ཆ་ནས། རྟེན་རང་བྱུང་ངོ་མཚར་ཅན་འདི་འདྲ་རེ་ཙམ་
གདན་འདྲེན་རྒྱུ་ཨེ་ཡོད་སྙམ་ནས་ཙནྡན་གྱི་ཇོ་བོ་ལ་གསོལ་བ་བཏབ་པས། ལྷའི་
104
105



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཐུགས་ཀ་ནས་འོད་འཕྲོས་བལ་ཡུལ་གྱི་བར་མཐའི་ལུང་པར། ཙནྡན་གྱི་ནགས་
གསེབ་ན་ཙནྡན་ ཧ་ རིའི་ སྡོང་པོ་གཅིག་ལ། སྤྱན་རས་ གཟིགས་ཀྱི་སྐུ་རང་བྱུང་
གསུམ་རྩེགས་མར་འདུག་པ་ལ་ཕོག་པ་དང༌། རྒྱལ་པོས་སྔར་བཞིན་སྤྲུལ་པ་བཀྱེ་
ནས་དགེ་སློང་ཤི་ལ་ཨ་ཀ་ར་སྤྱན་འདྲེན་པ་ལ་བཏང་བས། ས་དེ་ན་ལྷའི་བྱིན་
རླབས་ཀྱིས་ཉིན་མཚན་ཁྱད་མེད་ཀྱི་རྣམ་པར་འདུག་ཅིང༌། ཉིན་པར་ཙནྡན་གྱི་
སྡོང་པོ་ལ། མཚན་མོ་ལྷའི་སྐུ་དངོས་སུ་གསལ་བ་བཞུགས་པ་མཐོང་བ། དེ་ལ་
ཐིག་ཚད་བཏབ་ནས་ཉིན་མོ་སྡོང་པོ་གཡེངས་པས། དལ་བུས་ཆོད་ཅིག་ཟེར་བའི་
སྒྲ་བྱུང་སྟེ། ལྷ་གསུམ་བྱོན་པའི་སྟོད་ལྷ་དེ་ན་རེ་ང་རྒྱ་གར་དང་བལ་པོའི་མཚམས་
སུ་ཞོག་ཅིག ས་དེ་ན་སྔ་དྲོ་རེ་རེ་ལ་ཚོང་དཔོན་རེ་སྤོས་གྲིར་འཆི་བ་ཡོད་ལ་དེ་ཆད་
པར་འགྱུར་རོ་གསུངས་པ་ནི། ཇོ་བོ་ཇ་མ་ལི་བྱ་བ་ཙནྡན་དཀར་པོའི་སྐུ་རང་བྱུང་
ཞལ་གསུམ་ཕྱག་དྲུག་པ་བྱིས་པ་ལོ་ལྔ་པ་ཙམ་དྲི་བསུང་གིས་དཔག་ཚད་བཅུའི་
ཁོངས་ཁྱབ་པའི་ངོ་མཚར་ཅན་གཅིག་བྱོན་ནོ། །བར་མ་དེ་ན་རེ། ང་བལ་ཡུལ་
ཡམ་བུ་ཡ་གལ་དུ་ཞོག་ཅིག་ཡུལ་ཁམས་དེ་ན་ནད་རིམས་ངན་པས་མི་མང་པོ་
རྒྱུན་པར་འཆིའི་ཡོད་པས་དེ་ཆད་པར་འགྱུར་རོ་གསུངས་པ་ནི་ཇོ་བོ་ཨུ་ཁང་བྱ་
བ་ཙནྡན་དཀར་པོའི་སྐུ་རང་བྱུང་ཞལ་གཅིག་ཕྱག་བཞི་པ་མཚར་བ་གཅིག་བྱོན་
ནོ༑ ༑སྨད་ མ་ ན་ རེ། ང་ མང་ ཡུལ་ གྱི་ གྲོང་དུ་ ཞོག་ ཅིག་ཡུལ་དེ་ན་གྲོང་ དཔོན་
རྣམས་མཛེ་ནད་ཀྱིས་འཆི་བ་ཡོད་པ་དེ་ཆད་པར་འགྱུར་རོ་གསུངས་པ་ནི་ཇོ་བོ་ཝ་
ཏི་བྱ་བ་སྐུ་མདོག་དམར་པོ་ཞལ་གཅིག་ཕྱག་གཉིས་པ་གཡས་རྡོ་རྗེ་རྩེ་ལྔ་པ་
ཐུགས་ཀར་འཛིན་ཅིང་གཡོན་པདྨ་དཀར་པོ་འཛིན་པའི་རང་བྱུང་གཅིག་བྱོན་
ནོ༑ །དེ་རྣམས་ཀྱི་རྒྱུ་མཚན་རྒྱལ་པོ་ལ་ཞུས་པས། ལྷ་སྤྱན་མ་དྲངས་ཀྱང་སེམས་
རྒྱ་བོད་ཡིག་ཚང་ཆེན་མོ།
ཅན་གྱི་དོན་ཆེན་པོ་བྱས་འདུས་གསུངས་ནས། རབ་ཏུ་དགྱེས་པར་གྱུར་ཏོ། །དེ་
ནས་རྒྱལ་པོའི་ཐུགས་ལ། ཡི་དམ་གྱི་ལྷ་དངོས་དང་མཇལ་ཕྱིན། སེམས་ཅན་གྱི་
དོན་ ལ་ ཚེགས་ མེད་ བོད་ འབངས་ སེམས་ཅན་ གྱི་ དོན་ ས་ ཕྱོགས་ གང་ ནས་
འགྲུབ་བརྟག་དགོས་སྙམ་ནས་གཟིགས་པས། མེས་པོ་ཐོ་ཐོ་རི་བྱང་ སེམས་ ཀྱི་
སྤྲུལ་པ་དེས། ཞབས་ཀྱིས་བཅགས་པའི་སྐྱིད་ཤོད་ལྷ་ས་དམར་པོ་རིའི་ས་ཕྱོགས་
དེར། ཐེག་པ་ཆེན་པོའི་ཆོས་སྤེལ་དུ་བཏུབ་པར་གཟིགས་ནས། མཆོད་གནས་
རྣམས་ཤིང་རྟ་ལ་སྤྱན་དྲངས། རྒྱལ་བློན་ཀུན་བྱོན། སྦྲ་སྟོད་ཚལ་དུ་ཞག་མལ་
མཛད། སང་འགྲོ་བཏབ་པར་རྒྱལ་པོ་དང་བློན་པོ་སྣ་ཆེན་པོས་ཆུ་ ཁར་ཁྲུས་
མཛད། ཆབ་གསོལ་དུས། དབུས་ཀྱི་གྱེ་རེར་ཡི་གེ་དྲུག་མ་འབྱོན་པར་ལུང་བསྟན་
ནོ༑ ༑དེ་ནས་དམར་པོའི་རིའི་རྩེར་ཕེབས། ཡབ་མེས་ཀྱི་རི་ཤུལ་དུ། ཕོ་བྲང་
བཏབ་ནས་བཞུགས་སོ། །དེར་ངས་སེམས་ཅན་གྱི་དོན་བྱེད་པར་ཁས་བླངས་དམ་
བཅས་པ་ཡིན་པས། དེ་དག་འདུལ་བའི་ཐབས་ཅི་ལེགས་སམ་ལྷ་ལ་གསོལ་བ་
བཏབ་པས། ལྷའི་ཐུགས་ཀ་ནས་འོད་ཟེར་སྐར་མདའ་ལྟ་བུ་གཉིས་ཤར་ནུབ་ཏུ་
སོང་བས། རྒྱ་ནག་དང༌། བལ་ཡུལ་དུ་སོང་ཞིང་ཁྲོ་གཉེར་ཅན་དང་སྒྲོལ་མའི་
སྤྲུལ་པ་ཁབ་ཏུ་སྤྱན་དྲོངས་ཟེར་བའི་སྒྲ་བྱུང་ནས། སྔོན་ལ་བློན་པོ་མགར་དང༌།
ཐོན་མི་ཆུང་གིས་མགོ་བྱས། རྟ་པ་བརྒྱ་ལ་གསེར་གྱི་དོང་རྩེ་བརྒྱ་དང༌། གསེར་གྱི་
བང་བ་བདུན། གླང་པོ་ཆེ་གསེར་གྱི་དྲ་བས་གཡོགས་པ་ལྷའི་རིན་པོ་ཆེས་སྤྲས་པ་
གཅིག གསེར་ཕྱེ་བྲེ་ཕྱེད། ཡི་གེ་བཅུག་པའི་གསེར། དངུལ། ཟངས་གསུམ་གྱི་
སྒྲོམ་བུ་དང་བཅས་པ་བསྐུར། བསླབ་བྱ་བྱས་ནས། སྟོན་ཟླ་ར་བའི་ཚེས་བརྒྱད་
སྐར་མ་སྣབ་སོའི་ཉི་མ་རྩེ་ཤར་ལ། བལ་པོའི་ལྷ་གཅིག་སློང་བ་ལ་བརྫངས་སོ། །
107
106



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དེར་ཁོང་རྣམས་ཀྱིས་ནུབ་ཕྱོགས་བལ་པོའི་ཕོ་བྲང་ཡམ་གལ་དུ་སླེབས། རྒྱལ་པོ་
འོད་ཟེར་གོ་ཆ་དང་མཇལ། རྒྱུ་མཚན་ཞུས་པས། སངས་རྒྱས་ཀྱི་ཞབས་ཀྱིས་
བཅག་པའི་འཕགས་པའི་ཡུལ་གྱི་རྒྱལ་པོ་ང་དང་། བོད་མཐའ་འཁོབ་རྒྱལ་པོ་
གཉིས་གཉེན་སྡེབས་པའི་འོས་མིན་དགོངས་ནས། རྒྱལ་པོ་ཁོང་ཡུན་རིང་དུ་མིག་
མི་འཇེད་པར་བསམ་ནས། ཁྱེད་ངའི་གཉེན་མདར་མི་འོང་། ང་ལ་སངས་རྒྱས་
འོད་སྲུང་གི་དུས་ནས་ད་ལྟ་ཡན་ཆོད་དུ་རྒྱལ་ ཁྲིམས་མ་འཆུགས་པར་ཡོད། དེ་
དང་འདྲ་བའི་རྒྱལ་ཁྲིམས་འཆའ་ནུས་ན། བུ་མོ་སྦྱིན་གྱིས་དེ་ལྟར་མི་ཡོང་ན་མི་
སྟེར་བས། ཁྱེད་རང་ཀྱི་རྒྱལ་པོ་ལ་དྲིས་ཤོག་གསུངས་པ་ལ། བློན་པོ་མགར་
གྱིས་རྗེ་ལགས། བལ་བོད་ཀྱི་ས་ཐག་རིང་པོ་འདི་ལ། བཀའ་འཕྲིན་ཚིག་རེ་
ལ་འགྲོ་འོང་བྱས་ན། ལྷ་ཅིག་སྤྱན་དྲོངས་དུས་ག་ན་ཡོང༌། གསུང་དེའི་ལན་
དུ་ངོས་ཀྱི་རྒྱལ་པོས། ཡི་གེའི་སྒྲོམ་བུ་འདི་བསྐུར་བ་ལགས་བྱས་ཏེ། ཟངས་ཀྱི་
སྒྲོམ་བུ་འབུལ་བ་རྣམས་དང་བཅས་པ་ཕྱག་ཏུ་ཕུལ་བས། སྒྲོམ་བུ་ཁ་ཕྱེ་བས་བལ་
པོའི་ཡི་གེར་བྱུང་སྟེ། དེས་སྔ་རྒྱལ་ཁྲིམས་ཡོད་མེད་དེ་བཞིན་བདེན་ནའང་། ད་
ཕྱིན་རྒྱལ་པོ་ཁྱེད་དེ་ལ་དགྱེས་ཏེ་ལྷ་གཅིག་སྟེར་ན་ངས་ཉི་མ་གཅིག་ལ་སྐུ་ལུས་ཀྱི་
བཀོད་པ་ལྔ་སྟོང་དུ་བཀོད་ལ། མཐའ་འཁོབ་ཁ་བ་ཅན་གྱི་རྒྱལ་ཁམས་འདིར།
ཆོས་དགེ་བ་བཅུའི་ཁྲིམས་བཅས་ལ་བཞག་གི དེ་ངོ་མཚར་མི་ཆེའམ་བྱ་བ་འདུག་
པས། འདི་འདྲ་བདེན་ནམ་མི་བདེན་ནམ། ཁ་ ཕོ་ནི་ཆེ། ང་ལ་སྙད་པ་ཡིན་
ནམ་གལ་ཏེ་བདེན་ན། ངས་ཐུབ་པར་དཀའ་བ་གཅིག་ཡོད་པར་འདུག་དགོངས་
པའི་ཐེ་ཚོམ་སྐྱེས་ནས། ཡང་གསུངས་པ། ངའི་ཡུལ་ན་སངས་རྒྱས་འོད་སྲུང་གི་སྐུ་
གདུང་རིང་བསྲེལ་བཞུགས་པའི་མཆོད་རྟེན་གྱི་ཐོག་དྲངས། སྐུ་གསུང་ཐུགས་ཀྱི་
རྒྱ་བོད་ཡིག་ཚང་ཆེན་མོ།
རྟེན་ངོ་མཚར་ཅན་མང་པོ་མཆོད་པའི་རྒྱུན་མ་ཆད་པ་དང་བཅས་པ་ཡོད་དོ། །དེ་
འདྲ་ཡོད་ན་གཉེན་སྡེབས་པར་འོས་པས་དྲིས་ལ་ཤོག་གསུངས་པ་དང༌། དེའི་
ལན་དུ། སྔ་མ་བཞིན་དངུལ་གྱི་སྒྲོམ་བུ་ཕུལ་བ། དེའི་ནང་ན། ངས་སྐུ་ལུས་ཀྱི་
བཀོད་པ་ལྔ་སྟོང་དུ་སྤྲུལ་ནས། ཁ་བ་ཅན་འདིར། ཉི་མ་གཅིག་ལ་གཙུག་ལག་
ཁང་ བརྒྱ་རྩ་བརྒྱད་བཞེངས་ནས། སྒོ་ ཐམས་ ཅད་ ཁྱོད་ཕྱོགས་ལ་བསྟན་པར་
བྱའི་དེ་ངོ་མཚར་མི་ཆེའམ་ཟེར་བ་བྱུང་བས། མཐའ་འཁོབ་རྒྱལ་པོ་དེ་ལ། བུ་མོ་
མ་ བྱིན་ན་ནི་ ཁོས་དམག་ ཁྱེར་ནས་ ཡུལ་ ཁམས་ ཐམས་ ཅད་ བཅོམ། ལྷ་ཅིག་
ཡང་རང་དབང་མེད་པར་འཕྲོག་པའི་རྣམ་པར་འདུག་པས། སྟེར་དགོས་པ་འདྲ་
དགོངས་ཀྱང་། ཁས་མ་བླང་པར། ཡང་སྨྲས་པ། ཁྱེད་ཀྱི་རྒྱལ་པོ་དེ། ཁ་ཕོ་ཆེ་བ་
གཅིག་ཏུ་ཡོད་པ་འདུག་སྟེ། ངའི་ཆབ་འོག་ཏུ་གཏོགས་པ་རྣམས་ལ། སངས་རྒྱས་
འོད་སྲུང་གི་དུས་ནས། ད་ལྟ་ཡན་ཆོད་ལ་ཐབ་ཏུ་དུ་བ་རྒྱུན་མི་ཆད་པའི་འདོད་
པའི་ཡོན་ཏན་ལྔ་ལ་ལོངས་སྤྱོད་རྒྱུ་ཡོད། དེ་དང་འདྲ་བའི་མངའ་ཐང་ཡོད་ན་བུ་མོ་
སྟེར་བས། ཁྱེད་རང་བྱིངས་པོ་སྡོད་རྟ་པ་འགའ་མཐོང་ལ་རྒྱལ་པོ་ལ་དྲིས་ཤོག་
གསུངས་པ་ལ། སྔ་མ་བཞིན་དུ་ཞུས་ཤིང་གསུང་དེའི་ལན་འདི་ལགས་བྱས་ནས།
གསེར་གྱི་སྒྲོམ་བུ་ཕུལ་བས། དེའི་ནང་ནས། སྔར་ཕན་ཁྱེད་འབྱོར་པ་ཆེ་བར་
སྲིད། རྒྱལ་པོ་དེ་ལ་དགྱེས་ཤིང་། ལྷ་ཅིག་སྟེར་ན། ངས་དཀོན་མཆོག་ལ་གསོལ་
བ་བཏབ། སྤྲུལ་པ་བཀྱེ་ནས། ཁ་བ་ཅན་གྱི་རྒྱལ་ཁམས་འདིར། རིན་པོ་ཆེ་དུ་
མའི་གཏེར་ཁ་ཕྱེ། ཕྱོགས་བཞི་ནས་ལ་སྒོ་མང་པོའི་སྒོ་དབྱེ་ལ། འདོད་ཡོན་རྣམ་
ལྔ་བརྒྱ་སྟོང་མང་པོར་སྤྲུལ་ནས། མཐར་ཁྱེད་རྒྱལ་ཁམས་གཞན་ཐམས་ཅད་ཀྱི་
རིན་པོ་ཆེ་རྣམས་ཀྱང་། ཁ་བ་ཅན་ལ་རག་པས་དགོས་པ་བྱའི། དེའང་ངོ་མཚར་
108
109



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཆེ་བ་མིན་ནམ་བྱ་བའི་ཡི་གེ་བྱུང་བས། བལ་པོའི་རྒྱལ་བློན་ཐམས་ཅད་ཞེ་སྐྲག་
ཅིང་། ངོ་མཚར་ཆེ་ནས་བོད་རྒྱལ་པོའི་ཡི་གེའི་སྒྲོམ་བུ་ལ་ཟད་པའང་མི་འདུག
མངོན་པར་ཤེས་པ་ལ་ཐོགས་པ་མེད་པས་ངེས་པར་སྤྲུལ་པའི་ཆོས་རྒྱལ་ཆེན་པོ་
གཅིག་ཡོད་པར་འདུག་སྙམ་ནས། ལྷ་ཅིག་བལ་བཟའ་ཁྲི་བཙུན། རིན་པོ་ཆེ་སྣ་
ཚོགས་ ལ་ སོགས་པའི་ རྫོང་བསམ་གྱིས་མི་ཁྱབ་པ། ཡི་དམ་མི་བསྐྱོད་རྡོ་རྗེ།
བྱམས་པ་ཆོས་ཀྱི་འཁོར་ལོ། ཙནྡན་གྱི་སྒྲོན་མའི་སྐུ་རང་བྱོན་གཅིག་དང་བཅས་
པ་གནང་བ་གདན་དྲངས་ནས། ཕོ་བྲང་དམར་པོ་རིར་ཕེབས་སོ། །དེ་ནས་བལ་
བཟས་རྒྱལ་པོ་ཐུགས་མི་སྐྱོ་ཞིང་ཕ་རོལ་གྱི་དམག་གིས་མི་ཚུགས་པར་བྱ་བའི་
ཕྱིར། རིན་པོ་ཆེ་མང་པོ་སྦྱར། གནོད་སྦྱིན་ཕོ་མོ་རྣམས་བྲན་དུ་བཀོལ་ནས། དམར་
པོ་རི་ཁོང་དུ་བཅུག་པའི་སོ་ཕག་གི་ལྕགས་རི་གྱང་རིམ་སུམ་ཅུ་རྩ་གཉིས་དང་
མཉམ་པ། སྲིན་ཡུལ་ལངྐ་པུ་རིའི་གྲོང་ཁྱེར་དང་འདྲ་བ། མཁར་དགུ་བརྒྱ་དགུ་
བཅུ་རྩ་དགུའི་རྩེ་མོ་ཉག་སྟོང་དུ་ཚང་པ། མཁར་རེ་ལ་མདུང་བ་དན་དམར་པོ་ཅན་
བཞི་རེ་གཙུག་པ། ཕྱོགས་བཞི་ལ། སྒོ་སྤེ་བཞི་བསྲུང་མི་ཡོད་པ། རྩེ་མཁར་ལ་བྱ་
ར་བ་མི་ལྔ་རྒྱུན་དུ་ཡོད་པ། དེའི་ལྷོ་ངོས་ལ་ལྕགས་རིའི་ནང་ན་ཕོ་བྲང་སོག་པོ་
མཁར་བྱ་བ་དགུ་ཐོག་དང་རྒྱལ་པོའི་རྩེ་མཁར་མཉམ་པ། དེ་གཉིས་ལྕགས་ཐག་
གིས་སྦྲེལ་ནས་དངུལ་ཟམ་ལ་རྒྱུ་བ། མཁར་དང་ལྕགས་རི་རྣམས་ལ། མདའ་
ཡབ་དང་། སྒོ་ཆུང་དང་། རྔ་ཡབ་དང་། ཕ་གུ་དང༌། ཁ་བད། རྟ་བབས། རིན་པོ་
ཆེའི་དྲིལ་བུ་གཡེལ་ཁ། མུ་ཏིག་གི་དྲ་བ་དྲ་ཕྱེད་སོགས་ཀྱིས་བརྒྱན་པ། ཕ་རོལ་
གྱི་དཔུང་གིས་མི་ཚུགས་པ་གཅིག་བཞེངས་སོ། །དེ་རྟིང་ཡང་བློན་པོ་མགར་
དང་ཐོན་མི་སམྦྷོ་ཊས་མགོ་བྱས་པའི་རྟ་པ་བརྒྱ་ལ་དངུལ་གྱི་དོང་རྩེ་བརྒྱ་དང༌།
རྒྱ་བོད་ཡིག་ཚང་ཆེན་མོ།
རིན་པོ་ཆེའི་གོས་གཅིག གླང་པོ་ཆེ་རིན་པོ་ཆེའི་དྲ་བས་གཡོགས་པས། གསེར་ཕྱེ་
བྲེ་ཕྱེད་དང་བཅས་པ་རྣམས་བསྐུར་ནས། ཤར་ཕྱོགས་རྒྱ་ནག་པོའི་ལྷ་ཅིག་སློང་
བ་ལ་བརྫངས་སོ། ཁོང་རྣམས་ཀྱིས་རྒྱ་བཀྲ་ཤིས་ཁྲི་སྒོར་སླེབ་ཐང་ཐའི་ཛུང་རྒྱལ་
པོ་དང་མཇལ་ནས། རྒྱུ་མཚན་ཞུས། ཕྱག་རྟེན་ཕུལ་བས། དེའི་དུས་ན་ལྷ་ཅིག་
སློང་བ་ལ། རྒྱ་གར། སྟག་གཟིག ཁྲོམ་གེ་སར་ཧོར་གྱི་རྒྱལ་པོ་དང་བཅས་པས་
ཀྱང་རྟ་པ་བརྒྱ་བརྒྱ་སླེབ་པ་དང་འཛོམ། རྒྱ་ནག་རྒྱལ་པོ་ཡབ་ཡུམ། སྲས་ཕོ་མོ་
དང་བཅས་པ་ཐམས་ཅད། བོད་ལ་སྟེར་འདོད་པ་གཅིག་ཀྱང་མེད་ནའང་། རྒྱལ་
ཁྲིམས་ལ་བརྟེན་དགོས་པ་བྱུང་བས། ད་ཁྱེད་བློན་པོ་རྣམས་རིག་པ་སུ་ཆེ་བ་དེ་ལ་
སྟེར་རོ་གསུངས་ནས། ཐ་དད་ཀྱི་མི་རེ་ལ་ཤ་ཆང་རེ་སྤྲད་ནས། ཉིན་གཅིག་ལ་
བཟའ་བཏུང་དང་། ལུག་ལྤགས་མཉེས་ཚར་བ་ཁང་པ་མ་རྫབ་པ་བྱེད་དགོས་སོ་
བྱས་པས། རྒྱའི་གཡུ་བཞག་འཁྱིལ་བ་ལ་དར་རྒྱུས་སུས་ཐུབ། བཀྲ་ཤིས་ཁྲི་སྒོའི་
ད་ནངས་ཀྱི་ཡོང་སའི་སྒོ་སུས་ཤེས། རྟ་མ་བུ་བརྒྱ་དང༌། བྱ་མ་བུ་བརྒྱ་ངོ་སྤྲོད་
སུས་ཐུབ། མཐར་ལྷ་ཅིག་ཀོང་ཇོ་འདྲ་འདྲའི་བུ་མོ་སུམ་བརྒྱའི་གསེབ་ནས་ངོས་
སུས་ཟིན་ལ་སྟེར་རོ་གསུངས་བྱུང་བ་ལ། བློན་པོ་མགར་རིག་པ་ཆེ་བ་དང༌།
གནས་མོས་བསླབ་བྱ་བྱས་པ་ལ་བརྟེན་ནས། ན་མ་ཐམས་ཅད་ཁོང་གིས་ཤེས་
ནས་ལྷ་གཅིག་བོད་ལ་མི་སྟེར་ཀ་མེད་བྱུང་ཞིང་། སྙེ་བོ་གཞན་རྣམས་ནི་སོ་སོར་
ལོག་རྒྱ་ནག་པ་རྣམས་ནི། ངེད་ཀྱི་ལྷ་ཅིག་དེ། བོད་ལ་ཤོར་རོ་ཟེར་ནས། ཆོ་ངེ་
འདེབས་པའང་བྱུང་། དེ་ལྟར་ནའང་། ལས་འབྲེལ་དང༌། ཁྲིམས་གཞིར་བཞག་
ནས། ལྷ་ཅིག་རྒྱ་བཟའ་ཀོང་ཇོ། རིན་པོ་ཆེ་ལ་སོགས་པའི་རྫོང་བསམ་གྱིས་མི་
ཁྱབ་པ། ཡི་དམ་ཤཱཀྱ་མུ་ནེ། གབ་རྩེ་དྲུག་ཅུ་སྐོར། སྨན་དཔྱད། བཟོ་སྣ་བཅོ་
111
110



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བརྒྱད། འབྲུ་སྣ་ཚང་།/དོན་དུ་ལ་ཕུག་དང་ཉུང་མ་ཁོ་ན་ཡིན།། བྲན་གཡོག་ཕོ་མོ་མང་པོ་དང་
བཅས་པ་གནང་ནས། སྔོན་ལ་བརྫངས། བློན་པོ་མགར་རིག་པ་ཆེ་བའི་རིགས་
བརྒྱུད་སྤེལ་བའི་ཕྱིར་དུ། ལོ་གཅིག་སྡོད་དགོས་གསུངས། རྟིང་ལ་སྡད་དགོས་པ་
བྱུང་བའི་སྐབས་སུ། ན་རྫུ་བཏབ། རིམ་འགྲོ་ལ་བསྙད་པའི་གཡོ་ཐབས་སྣ་
ཚོགས་བྱས་ནས། རྒྱ་མི་མང་རབ་དང་བཅས་པ་ཁྲིད་ནས་ཡར་མགྱོགས་པར་ཡོང་
བས། ཀོང་ཇོ་དཔོན་གཡོག་གི་ཕྱི་རྗེས་ཁམས་ཀྱི་ནགས་ཤོད་དུ་ཟིན། དེ་ནས།
བོད་རྒྱལ་པོའི་དྲུང་དུ། ལྷ་ཅིག་སྐལ་རྫོངས་ཕུན་སུམ་ཚོགས་པ་དང་བཅས་ཏེ་
ཕེབས་ཀྱིན་ཡོད་པས་བློན་འབངས་རྣམས་ཀྱིས་བསུ་བ་དང་། དགའ་སྟོན་གྱི་གྲབ་
བཤོམ་པ་མཛོད་ཅིག ཟེར་བའི་ཞུ་བ་སྔོན་མ་བཏང་བ་བཞིན། ཕོ་བྲང་དམར་པོ་
རིའི་ཕྱོགས་བཞིའི་སྲུང་བརྣམས་ལ། ལམ་བཅོས་པ་དང༌། བསུ་མི་ཐ་དད་དུ་
བཞག་པས་ལྷ་ཅིག་གི་སྤྲུལ་པ་སྐྱེས་ནས། ཉིན་གཅིག་ལ་ཕྱོགས་བཞིའི་ལམ་ནས་
ལྷ་ཅིག་འདྲ་འདྲ་རེ་དང་བཅས་པའི། སྤྲུལ་པ་བྱུང་ནས་ཕོ་བྲང་གི་སྒོར་གཅིག་ཏུ་
གྱུར་ཏེ་ནང་དུ་ བྱོན། ལྷ་ སའི་མཐིལ། ནག་ གསེབ་བྱེ་མའི་གླིང་ཆུ་མིག་འགྲམ་
དུ་ལྷའི་ཤིང་རྟ་བྱིང་ནས། གྱད་ལྷ་དགའ། ཀླུ་དགས་ཀྱང་མ་ཐེག་པར། ཇོ་བོ་དེ་
ཀར་བཞུགས་པ་ནི། ས་དགྲ་མནོན་པ་ལ་དགོངས་པའོ། །སྐུ་བསྲུང་ལ་གྱད་
གཉིས་བཞག གོས་དར་གྱི་སླ་ཡོལ་ གྱིས་གཅད་དོ། །དེར་ཀོང་ཇོ་རྒྱལ་པོ་དང་
མཇལ་ཡབ་ཡུམ་གསུམ་བློན་འབངས་དང་བཅས་པ་དགྱེས་ཤིང་དགའ་མགུར་
སྤྱོད་དོ། །དེ་ནས་རྒྱལ་པོའི་ཐུགས་ལ། ལྷ་རྟེན་གསུང་རབ་འདི་པ་བཞུགས་
པའི་གཙུག་ལག་ཁང་ཞིག་བཞེངས་དགོས་ནས། ཀོང་ཇོས་པོར་ཐང་ཁྲ་བོ་རྟིངས་
ནས། ཇུ་ཡག་གི་རྩིས་བྱས་པས། ཡུལ་དེ་ན་བཀྲ་ཤིས་པའི་རྟགས་བརྒྱད་ལ་
རྒྱ་བོད་ཡིག་ཚང་ཆེན་མོ།
སོགས་པ་དགེ་མཚན་དུ་མ་ཚང་འདུག་ནའང་། སའི་དགྲ་བརྒྱད་དམ་ལྔ་འདུག་པ་
དང་ལར་བོད་ཡུལ་ཁ་བ་ཅན་འདི། སྲིན་མོ་གན་རྐྱལ་དུ་ཉལ་བ་དང་འདྲའོ། །
འོ་ཐང་གི་མཚོ་འདི་སྲིན་མོའི་སྙིང་ཁྲག་ཏུ་འདུག་པ་འདི་མནོན་དགོས་པས། དེ་
ལའང་དང་པོར་རུ་བཞིར་ལྷ་ཁང་བརྩིགས་དགོས་ཟེར་ནས། དཔུང་མགོ་གཡས་
པ་ལ། ཀ་ཚལ། གཡོན་པ་ལ་ཁྲ་འབྲུག བརླ་གཡས་པ་ལ་གཙང་འགྲམ། གཡོན་
པ་ལ་གྲོམ་པ་རྒྱང་བརྩིགས་སོ། །ཡང་སྲིན་མོའི་ཡན་ལག་བཞི་མནོན་པའི་ཕྱིར་
མཐའ་འདུལ་གྱི་གཙུག་ལག་ཁང་བཞི་ནི། གྲུ་མོ་གཡས་པ་ལ་ཀོང་པོ་བུ་ཆུང་།
གཡོན་པ་ལ་ལྷོ་བྲག་ཁོ་མཐིང་། པུས་མོ་གཡས་པ་ལ་ཀ་བྲག གཡོན་པ་ལ་པྲ་
དུམ་རྩེ་བརྩིགས་སོ། །ཡང་སྲིན་མོའི་ཉིང་ལག་བཞི་མནོན་པའི་ཕྱིར། ཡང་འདུལ་
གྱི་ལྷ་ཁང་བཞི་ནི། ལག་མཐིལ་གཡས་པ་ལ་བྱང་འཚལ་གྱི་རླུང་མནོན། གཡོན་
པ་ལ་ཁམས་སུ་ཀློང་ཐང་སྒྲོལ་མ། རྐང་མགོ་གཡས་པ་ལ་བྱམས་སྤྲིན། གཡོན་པ་
ལ་མོན་བུམ་ཐང་སྐྱེར་ཆུང་རྣམས་བཞེངས། དེ་རྟིང་ རྒྱལ་པོ་དགུང་ལོ་ཉི་ཤུ་རྩ་གཉིས་པའི་
དུས་ས་ཕོ་ཁྱི་ལ་ར་སའི་རྨང་གཏིང་། ཡང་ ཞིག་ནས་རྩིག་ཏུ་མ་བཏུབ་པ་ལ། རྒྱལ་
པོས། ཙནྡན་གྱི་ལྷ་ལ་གསོལ་བ་བཏབ་པས་སྔོན་ལ་ལྷོ་ཕྱོགས་སུ་ཕོ་བྲང་རྩིགས་
ལ༑ དེར་མཆོད་པའི་རྟེན་ངོ་མཚར་ཅན་རྣམས་སྤྱན་དྲོངས་ཤིག དེ་ནས་རིམ་གྱིས་
འདོད་པ་འགྲུབ་པར་འགྱུར་རོ་གསུངས་པ་བྱུང་ནས། བལ་བཟའ་མ་བཀའ་བསྒོ་
ནས། ལྷོ་ཕྱོགས་སུ་ཕོ་བྲང་བརྩིགས། མཆོད་པའི་རྟེན་རྣམས་གདན་དྲངས། རྒྱལ་
པོ་ཡང་ཕེབས་ནས་བལ་པོའི་ལྷ་བཟོས་གནང་སྟེ། ཡི་དམ་གྱི་ལྷ་བཞེངས་པའི་རྒྱུ་
ཁྱད་པར་ཅན་དང་ལག་ཆ་རྣམས་རྒྱལ་པོའི་སྤྱན་སྔར་བསགས། སང་ཉིན་ནས་ལྷ་
བཞེངས་རྩིས་ལ། དེ་ནུབ་ཕོ་བྲང་གི་མཐོང་ཁུང་ན། མར་སངས་རྒྱས་བྱང་སེམས་
112
113



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཐམས་ཅད་འོད་ཟེར་བཀྲ་ཤར་རེ་བྱོན། ལྷའི་སྐུ་ལ་ཐིམ་སོང་བས། རྒྱལ་པོའི་
དགོངས་པ་ལ། ངའི་ཡི་དམ་འདི་ལ་ཕྱོགས་བཅུའི་སངས་རྒྱས་བྱང་ཆུབ་སེམས་
དཔའ་ཐམས་ཅད་དང་བྱིན་བརླབས་མཉམ་པ་ཞིག་ཡོད་པར་འདུག་པས། ཤིན་
ཏུ་ལེགས། དེའང་བོད་ཁ་བ་ཅན་པའི་ལྷ་སྐལ་ཐུགས་རྗེ་ཆེན་པོའི་རིགས་ལྔ་བཅུ་
རྩ་གཅིག་གི་ནང་ནས་གང་བཞེངས་ན་དྲག་དགོངས་པ་ལ། སང་ནམ་ལངས་ཙ་ན།
དབུའི་སྔས་ཁ་ན་རྒྱལ་པོ་རང་དང༌། སྐུ་བོངས་མཉམ་པའི་ལྷ་བཅུ་གཅིག་ཞལ་
འདི་རང་བྱོན་དུ་བྱོན་འདུས་པས། ཤིན་ཏུ་ལེགས་ནའང་ཙནྡན་གྱི་སྐུ་རང་བྱུང་
འདི་དང་མཆོད་རྟེན་འདི་གསུམ་ལྷ་སྐུའི་ཁོང་སྙིང་དུ་བཞུགས་པ་ཞིག་བྱེད་དགོས་
བསམ་པ་ཡིན་ཏེ་གསུངས་པ་དང༌། ལྷ་སྐུ་དེའི་ཕྱག་གཉིས་ཀྱིས་ལྷ་རང་གི་ཤམ་
ཐབས་པུས་གོང་དུ་བརྗེས་ཏེ། ཞབས་གཡས་པའི་མཐིལ་ནས་འོད་ཟེར་འཕྲོས།
ཙནྡན་གྱི་ལྷ་སྐུ་དང་མཆོད་རྟེན་གསུམ་པོ་སྤྱན་དྲངས། ཐུགས་ཀར་བཞུགས་པས།
སྐུ་ཤིན་ཏུ་སྦྲམ། ཨ་མི་དྷེ་ཝ་ཡང་གཡོན་གྱི་ཕྱོགས་སུ་སོང་། ཞབས་སྔར་ཤུལ་དུ་
བྱོན་ཀྱང༌། ཤམ་ཐབས་པུས་གོང་དུ་ལུས་ཏེ་ཆགས་པས། རྒྱལ་པོ་ཤིན་ཏུ་ངོ་
མཚར་ཞིང་མཉེས་པར་གྱུར་ཏོ། །དེར་རྟིང་རྒྱལ་པོས་ཡི་དམ་ལ་གསོལ་བ་བཏབ་
པས། ཞལ་དབུས་མ་ནས་འོད་ཟེར་བྱུང༌། ལྷོ་ནུབ་ལ་ཝ་བ་ཚལ་དུ། དུག་གི་སྡོང་
པོ་ལ་ཕོག་དེ་ཐོར་བས་འདྲེ་སྲིན་གྱི་འདུས་དཔུང་བཤིག འོད་ཟེར་བྲག་ལ་ཕོག་
པ་ལས། ཁ་སར་པ་ཎི་དང༌། རྟ་མགྲིན། ཨ་མི་དྷེ་ཝ་རྣམས་ཀྱི་སྐུ་དོད་འདུག་པ་
བཞིན་འབུར་དུ་བརྐོས་ཡོད་ཅིང་། བྲག་ལྷ་ཅན་གདོང་ཞེས་པར་གྲགས་སོ། །
འོད་ཟེར་དེས། ནུབ་ཕྱོགས་བྲག་ལྷ་ཀླུ་ཕུག་གི་མ་མོའི་ཉལ་ས་འཕྲོགས། རྒྱལ་
པོས་སྤྲུལ་པ་བཀྱེ་ནས་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་གི་བཟོ་མཛད། བལ་
རྒྱ་བོད་ཡིག་ཚང་ཆེན་མོ།
པོའི་ལྷ་བཟོས། ལོ་ཀི་ཤྭ་རི་དང་། ཁ་སར་པ་ཎི། དབྱངས་ཅན་མ། འོད་ཟེར་ཅན།
ཁྲོ་གཉེར་ཅན། རྟ་མགྲིན། བདུད་རྩི་འཁྱིལ་བ་རྣམས་བཞེངས་ཏེ་གཙོ་བོ་དགུ་
བཞུགས་སོ། །དེ་ནས་ཇོ་མོ་རུ་ཡོང་ཟ་རྒྱལ་མོ་བཙུན་གྱིས། མ་མོའི་ ཉལ་
སར་བཅོམ་ལྡན་འདས་རྣམ་སྣང་ཀུན་ཏུ་ཞལ་བྲག་ལ་འབུར་དུ་དོད་པ་བཞེངས།
ཕོ་བྲང་གི་ལྷོ་ནུབ་བཙན་གྱི་རྒྱུ་སྲང་ཡོད་སར་མཆོད་རྟེན་ཀེ་རུ་བརྩིགས། ཀླུའི་ད་
ལྟ་ར་མོ་ཆེའི་ས་འདིར་ཡིན། ཕོ་བྲང་གི་སྟེང་ན། གསེར་ གྱི་ལྷ་ཤཱཀྱ་མུ་ནེས་མནན་
ཟིན་རྒྱལ་པོས་ཕྱོགས་བཞི་དང་སའི་དགྲ་བརྒྱད་པོ་མནན། བཀྲ་ཤིས་པའི་རྟགས་
བརྒྱད་པོ་གསལ་བར་བྱས་པ་ནི། གནམ་ལ་འཁོར་ལོ་རྩིབས་བརྒྱད། ས་ལ་པད་
མ་འདབ་བརྒྱད་ཀྱི་བར་ན་འཕན་ཀར་སྟག་མོའི་རི་ལ་གདུགས་ཡོད། ར་ཀའི་
བྲག་ལ་ཉ་ཡོད། རྫོང་བཙན་གྱི་བྲག་ལ་བུམ་པ་ཡོད། གྲིབ་སེ་སྒྲོམ་ན་དུང་ཡོད།
ཡུགས་ མའི་ཟུར་ན་རིན་པོ་ཆེའི་དཔལ་བེའུ་ཡོད། བཤུན་གྱི་རི་ལ་རྒྱལ་མཚན་
ཡོད། དེར་རྟིང་ཡོན་ཏན་ཐམས་ཅད་འཐོན་པས་ར་སའི་ལྷ་ཁང་རྩིག་ཏུ་བཏུབ་
པར་མཁྱེན་ནས། བོད་ཁ་བ་ཅན་དུ་ལེགས་སོ་ཅོག་འབྱུང་ཞིང་ཉེས་སོ་ཅོག་སྒྲིབ་
པའི་ཕྱིར་དུ། རྒྱལ་པོས་སྤྲུལ་པ་ལྔ་སྟོང་བཀྱེ་ནས་ལྷ་ཁང་བཞེངས། བཙུན་མོ་
དམ་པ་བལ་བཟའ་ཁྲི་བཙུན་གྱིས་ར་ས་འཕྲུལ་སྣང་དང༌། རྒྱ་བཟའ་ཀོང་ཇོས་རྒྱ་
སྟག་ར་མོ་ཆེ། ཞང་ཞུང་བཟའ་ལི་ཏིག་མན་གྱིས་ཁྲམ་བུ་ལྐོག་མ། རུ་ཡོང་བཟའ་
རྒྱལ་མོ་བཙུན་གྱིས་བྲག་ལྷ་ཀླུ་ཕུག མོན་བཟའ་ཁྲི་ལྕམ་གྱིས་ཡེར་པའི་ལྷ་ཁང་
རྣམས་བཞེངས་སོ། །ར་སའི་གཙུག་ལག་ཁང་བཞེངས་ནས་ལོ་གསུམ་ལོན་ཙ་ན།
བོད་འབངས་བྱིན་པོས་ནམ་ཟླ་དུས་བཞིའི་རྩིས་མ་ཤེས་ཤན་མ་ཕྱེ་པ་ལ། ཆོས་
རྒྱལ་སྲོང་བཙན་སྒམ་པོའི་དགོངས་པ་ལ། ངས་ཆོས་འཇིག་རྟེན་གྱི་ཁྲིམས་འཆོས།
114
115



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བོད་འབངས་དགེ་ལ་བསྐུལ་ཐུབ་པ་བྱུང་ནའང་། འཇིག་རྟེན་པའི་རྣམ་རྟོག་གི་དྲ་
བ་སེལ་ཐབས། རྒྱ་དཀར་ནག་གི་རྩིས་ཀྱང་རྒྱས་པར་སྤེལ་ནས། རྒྱལ་ཁམས་ལ་
ཕན་གདགས་དགོས་སྙམ་པ་འཁྲུངས་ཏེ། བོད་མི་བློ་གསལ་ཤེས་རབ་དང་ལྡན་
པ༑ འབྲེ་གཉའ་བརྟན་དང་། ལང་ཚོ་ལྡོང་ལེགས། བྱ་གག་སྟོང་ཀུན། འདར་མི་
སྟག་ཁ་བྱ་བ་དང་བཞི་པོ་ལ་གསེར་གྱི་སྤར་རུ་དངུལ་གྱི་ཡང་ཁོལ་ཅན་བརྒྱད།
གསེར་སྤར་རུ་རེ་རེ་ལམ་ཆས་གསེར་ཕྱེ་བྲེ་ཕྱེད་དང་བཅས་པ་བསྐུར་ནས། ཁྱེད་
རྣམས་རྒྱ་ནག་ཡུལ་དུ་སོང་ལ་བོད་ཀྱི་རྒྱལ་ཁམས་འདིར་ཕན་པའི་གཙུག་ལག་
སློབ་ནས་སྤྱོན་ཅིག་སྔར་བོད་ན་ཀོང་ཇོས་ཁྱེར་བྱུང་བའི་ནག་རྩིས་དྲུག་ཅུ་སྐོར་
ཟུར་ཙམ་དང༌། རྒྱ་གར་ནས་བསྒྱུར་བའི་རྟེན་འབྲེལ་བཅུ་གཉིས། ཉི་མ་དྲུག་སྐོར་
ཙམ་མོ། །དཀར་ནག་གི་རྩིས་མ་དར་བས་གསོན་གཤིན་ཀྱི་རྩིས་དང་། ནམ་ཟླའི་
དུས་བཞིའི་ཐོབ་ལུགས་རྒྱ་ནག་པོ་ལ་གཏུགས་དགོས་པར་འདུག་པས། མཁས་
པར་སློབས་ལ་སྤྱོན་ཅིག་བྱ་དགའ་ཆེན་པོ་བྱེད་པ་ཡིན་ནོ་གསུངས་པའི། བཀའ་
བསྒོ་ནས་རྫངས་བཏང་བས། ཁོང་བཞི་པོ་ཕྱིན་ཏེ་རྒྱ་ནག་ཏུ་སྔོན་ལ། མཁས་པ་
མི་བཞི་ལ་རང་སར་གཏུགས། དེ་པའི་ནང་ན་ནམ་ཟླའི་རྩིས་ལ་མཁས་པ། རྒྱ་ཁྲི་
མ་ཧཱ་ཡ་ན་བྱ་བ་ལ་བོད་མི་བཞི་ཀས་ཞུས། ལོ་གཅིག་དང་ཟླ་བ་བདུན་བསྡད།
གཞན་གྱི་རྒྱུད་ཆེན་ལ་སོགས་མ་བུ་ཚང་བ་རང་ནི་མ་གནང་། རྒྱུད་སྣང་གསལ་
སྒྲོན་མེ་དང་སྤང་རྒྱ་བླ་མ་དང་གནམ་ས་རྗེས་གཅོད་དང་། ཕྱག་ཤོག་འབྲོང་བུའི་
གབ་རྩེ་ཙམ་གནང་བས། བློ་གསལ་དེ་རྣམས་ཀྱིས་གསོན་གཤིན་གྱི་རྩིས་དང༌།
ནམ་ཟླ་དུས་བཞི་ཤན་ཕྱེད་པར་བྱས་ནས། ཡར་ལ་སྡེབས་ཡོངས། དེའི་སྐབས་ན་
སླབས་ཤེས་ཀྱི་ཡོན་ཏན་གང་ལའང་སྟངས་འབུལ་དགོངས་པས་ན། རྗེ་ས་བདག་
རྒྱ་བོད་ཡིག་ཚང་ཆེན་མོ།
རྒྱལ་པོ་དབུ་ལ་བཞུགས་པའི་ཁྲོམ་ཚོགས་སར་ནག་རྩིས་གང་ཤེས་པ་ཐམས་ཅད་
བོད་སྐད་དུ་བསྒྱུར་བས་སྟངས་ཕུལ་ཅིག་གསུངས་པ་ལ། འབྲེ་གཉའ་བརྟན་གྱིས་
གང་ཤེས་བཤད། དེ་ལ་བྱ་གག་གིས་དགག་པ་བཏང་དེ་རྟིང་ལང་ཚོ་ལྡོང་ལེགས་
ཀྱིས་བཤད། དེ་ལའང་བྱ་གག་གིས་སྐྱོན་བཙལ། དེ་ནས་རྒྱལ་པོ་ལ་རྒྱབ་བཅོལ་
ཏེ༑ བྱ་གག་རང་གིས་བཤད་པས། བླ་སྒོ་གསུམ་ཀ་ཕྱེ་མཁས་པར་གྲགས། རྒྱལ་
བློན་ཐམས་ཅད་ཐུགས་མཉེས་སོ། །འདར་མི་སྟག་ཁ་བྱ་བ་དེ་ནི་བྱ་གག་གི་རྗེས་
སུ་འབྲང་ཟེར་བས། བཤད་མི་དགོས། དེའི་སློབ་མར་གྱུར། དེར་འཚོགས་པ་ཀུན་
ན་རེ། འབྲེ་གཉའ་བརྟན་ཁྱེད་རང་སྤར་ ཁའི་མོ་ཕྲན་ ཙམ་ཐོབ་པ་ལས་གསོན་
གཤིན་གྱི་རྩིས་གཞན་མ་བྱེད་ཅིག་མི་ཕུང་བར་འགྱུར་རོ་ཟེར་རོ། །ལང་ཚོ་ལ་
ཁྱོད་རང་གསོན་རྩིས་ཟས་ཚོལ་ཙམ་གྱིས་ལ་གཤིན་རྩིས་དང༌། གཏོ་ཆེན་མོ་མ་
བྱེད་ཅིག་ཟེར་ནས། གཉིས་པོ་ཕུད་ནས། རྒྱལ་པོས་རྒྱས་བཏབ་བོ། ། བྱ་གག་
སྟོང་ ཀུན་ དེ་རྒྱ་ ནག་ གི་རྩིས་ གང་ ལའང་ མཁས་ པར་ སྤྱད་ དེ། དེའི་ བུ་ བྱ་
གག་རྒྱ་མཚོ་བྱ་བ་ལགས་སོ། །ཕ་ཚེ་བུ་རབས་སུ་རྗེའི་བླ་རྩིས་པ་བྱས་སོ། །བོད་
དུ་ནག་རྩིས་དར་བའི་སྔོན་མ་འདི་རྣམས་ཡིན་པར་བྱེད་ཅིང་། ནག་རྩིས་ཀྱི་
བརྒྱུད་རིམ་རྙིང་མ་ནི་འཕགས་པ་འཇམ་དཔལ་གྱིས་ལྷ་ཚངས་པ་ལ་གསུངས།
དེས་སྲིད་པའི་ལྷ་མོ་རྣམ་རྒྱལ་མ། ལྷ་ཝང་དེ་འཕྲུལ་གྱི་རྒྱལ་པོ། ཀླུ་དགའ་བོ།
བྲམ་ཟེ་སེར་སྐྱ། རྒྱ་སྟག་པོ་ཆེ། ཧང་གྷ། རྒྱ་དོ་རེ། རྒྱ་ཁྲི་མཧཱ་ཡ་ན་རྣམས་ལ་
རིམ་པར་བཤད་ཅིང་། དེས་བོད་ཀྱི་མཁས་པ་མི་བཞི་པོ་ལ་བསླབས་པའི་བྱ་གག་
སྟོང་ཀུན་གྱི་རིགས་བརྒྱུད་ནི་ག་རིང་ཡེ་ཤེས་རྒྱལ་པོ་ཚང་ཡིན་པར་བྱེད་ལ། དེ་པ་
སྤྱིར་ནག་རྩིས་ལ་དང་སྒོས་སུ་ས་གཞུང་ལ་མཆོག་ཏུ་མཁས་པ་ཡིན་ནོ། །
116
117



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དེའང་ནག་རྩིས་ལ་རྒྱུད་ཆེན་ པོར་ གྲགས་པ་ལྔ་ ཡོད་པ་ནི། སྡོང་པོ་ཀུན་
འདུས་ཤིང་གི་རྒྱུད། སྣང་གསལ་སྒྲོན་མེ་མེའི་རྒྱུད། གབ་པ་འཕྲུལ་འཁོར་
སའི་རྒྱུད། སེ་རུ་ནག་པོ་ལྕགས་ཀྱི་རྒྱུད། བདུད་རྩི་བུམ་པ་ཆུའི་རྒྱུད་རྣམས་སོ།།
གཞན་ཡང་རྒྱུད་ཕྲན་དང༌། བསྟན་བཅོས་མན་ངག་ནི་བསམ་གྱིས་མི་ཁྱབ་བོ།།
དེ་ནས་ཀྱང་བོད་རྒྱལ་པོ་བློན་ཆེན་པོ་བཅུ་དྲུག་དང་བཅས་ཏེ་རྒྱ་ནག་རི་བོ་རྩེ་
ལྔར་བྱོན་ནས་རྒྱའི་སོ་ཁ་འབུལ་བ་དང༌། ཀོང་ཇོ་ལེན་དུས་ཀྱི་ཁས་ལེན་ཆད་
བཙན་པར་བྱ་བའི་ཕྱིར། ལྷ་ཁང་མང་པོ་བཞེངས། ལོ་བཅུ་གསུམ་གྱི་རིང་
ལ་རྒྱ་བོད་དུ་ལྷ་ཁང་བརྒྱ་རྩ་བརྒྱད་བཞེངས་ཚར་བའི་རྟིང་མ། རབ་སྒང་
དུ་ཡོངས་རྫོགས་ལྷ་ཁང་ཞེས་བྱ་བ་བཞེངས་སོ། །བཀའ་ཆེམས་བཀའ་ཁོལ་
མ་ལས། ཆོས་རྒྱལ་འདིའི་རིང་ལ་རྒྱ་གར་ནས་སློབ་དཔོན་ཀུ་མཱ་ར་བྱ་བ་སྤྱན་
དྲངས་ཏེ། དེའི་ལོ་ཙཱ་བ་ཐོན་མི་སམ་བྷོ་ཊས་བྱས་ནས། མངོན་པའི་སྡེ་སྣོད་
དང་རྒྱས་འབྲིང་བསྡུས་གསུམ་བསྒྱུར་རོ། །བལ་པོའི་བློན་པོ་ཤཱི་ལ་མཉྫའི་ལོ་ཙཱ་
བ་ལྷ་ཅིག་བལ་བཟའ་ཁྲི་བཙུན་གྱིས་བྱས་ནས་མདོ་སྡེའི་སྡེ་སྣོད་དང་། ཕལ་
པོ་ཆེ་དང༌། སྤྱན་རས་གཟིགས་ཀྱི་མདོ་རྒྱུད་རྣམས་བསྒྱུར་རོ། །རྒྱ་གར་གྱི་
བྲམ་ཟེ་ཤ་ཀ་རའི་ལོ་ཙཱ་བ་ཨ་ཙ་ར་དྷརྨ་ཀོ་ཥས་བྱས་ནས། འདུལ་བའི་སྡེ་སྣོད་
དང་ཀཱ་རི་ཀཱ་འདུལ་བ་འོད་ལྡན། ཀྲི་ཡའམ་མདོ་རྒྱུད་རྣམས་བསྒྱུར་རོ། །རྒྱ་
ནག་ནས་སློབ་དཔོན་ཧ་ཤང་མཧཱ་ཡ་ན་སྤྱན་དྲངས་ཏེ། དེའི་ལོ་ཙཱ་བ་ལྷ་ཅིག་རྒྱ་
མོ་ཀོང་ཇོ་དང་ལྷ་ལུང་རྡོ་རྗེ་དཔལ་གྱིས་བྱས་ནས་ནག་རྩིས་དང་སྨན་སྤྱད་ལ་
སོགས་མང་པོ་བསྒྱུར་བར་བྱེད་དོ། །ཞང་ཞུང་གི་ཡུལ་ནས་བོན་པོའི་གྲུབ་ཐོབ།
ཞང་ཞུང་ལྷ་ལྡེམ་བྱ་བ་བོས་ནས་བོན་པོ་ཨའོ་རྣམས་བསགས་ནས་བོན་སློབ་
རྒྱ་བོད་ཡིག་ཚང་ཆེན་མོ།
ཏུ་བཅུག་སྟེ། ནད་པའི་རིམ་འགྲོ་ལ་སོགས་པ་བོན་ཡང་དར་བར་མཛད་དོ། །
སྤྲུལ་པའི་ཆོས་རྒྱལ་ཆེན་པོ་ཉིད་རང་གིས་མ་འོངས་པའི་དུས་སུ། བོད་ཀྱི་ཆོས་
སྐལ་དར་བར་བྱ་བའི་ཕྱིར་དུ། འཕགས་པ་ཐུགས་རྗེ་ཆེན་པོའི་ཆོས་སྐོར་མ་བུ་
ཞལ་གདམས་དང་བཅས་པ་བརྒྱ་རྩ་བརྒྱད་ཞལ་ནས་གསུངས་ཤིང༌། དེ་དག་
ཐམས་ཅད་དཔེ་རུ་བྲིས་ནས། ལྷ་སའི་བྱང་ཆུབ་གླིང་གི་རྟ་མགྲིན་ཞབས་འོག་
དང་གཡོ་རུ་ཁྲ་འབྲུག་རྒྱལ་པོའི་བཀོར་མཛོད་ན་སྦས་ཡོད་དོ། །དུས་མཐའ་ལ་
སླེབ་དུས་སྐྱེས་བུ་སྐལ་ལྡན་ལས་འཕྲོ་ཅན་རྣམས་ཀྱིས་རྙེད་པར་ལུང་བསྟན་
ནོ༑ །གཞན་ཡང་བོད་མུན་པའི་སྨག་རུམ་གྱིས་འཐིབས་པ་བསལ་བའི་ཕྱིར་
དུ་གང་ལ་གང་འཚམ་པའི་སྤྲུལ་པ་བཀྱེ་བ་ནི་དེ་ནས་བོད་རྣམས་ལུང་གི་ཆོས་
ལ་ཡིད་ཆེས་པར་བྱ་བའི་ཕྱིར། ཁྲོམ་དཀྱིལ་དུ། ནད་པ་དང༌། སྨན་པ་དང༌།
མོ་མ་དང༌། བོན་པོས་ཤ་བ་ནམ་མཁའ་ལ་འགྲོ་ཤེས་པ་ལ་སོགས་སྤྲུལ་ནས།
ནད་པ་དྲག དེ་ལ་ཁྲོམ་རྣམས་ངོ་མཚར་སྐྱེས་པས་ད་ལྟར་གྱི་ནད་པ་འདི་འདྲ་
ལ་ལས་ཆེ་ན་ངན་སོང་གསུམ་དང་འཁོར་བའི་སྡུག་བསྔལ་བརྗོད་པས་ཡིད་མ་
ཆེས། སྤྲེའུའི་གྱད་ཧ་ལུ་མནྡའི་སྒྲུང་བཤད་ནས་བོད་ཀྱི་རིགས་བརྒྱུད་དང་།
ལས་ཀྱི་འབྲས་བུ་སངས་རྒྱས་ཀྱིས་གསུངས་པའི་མདོ་སྡེ་དང་སྦྱར་བས་ཡིད་
ཆེས། བསླབ་པ་གསུམ་ལ་བཀོད་པའི་ཕྱིར་བོན་བྱས། ནད་སོས་པ་ལས་ཕན་
ཆེ་བའི་བསླབ་པ་གསུམ་གྱི་ཡོན་ཏན་བསྟན། སངས་རྒྱས་ཀྱིས་རྒྱ་གར་དུ་
མཛད་པ་བཅུ་གཉིས་མཛད་པའི་དོད་པོར། རྒྱལ་པོས་ར་སའི་གཙུག་ལག་ཁང་
དུ་མཛད་པ་བཅུ་གཉིས་མཛད་པའི་ལོ་རྒྱུས་ཡོད་ཅིང་། ཁྲོ་བོ་རྨེ་བརྩེགས་ཀྱི་
རྒྱབ་ན་མཆོད་རྟེན་བརྒྱད་པོ་བྱས་ཡོད་དོ། །དེ་ལྟ་བུའི་ཆོས་རྒྱལ་ཆེན་པོ་འདི་
118
119



དso;
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནི་འཕགས་པ་ཐུགས་རྗེ་ཆེན་པོ་དངོས་ཡིན་པར་གྲགས་ཤིང་། སངས་རྒྱས་ཀྱི་
བསྟན་པའི་སྲོལ་ལེགས་པར་གཏོད་ནས། དགུང་ལོ་བརྒྱད་ཅུ་རྩ་གཉིས་ཞེས་
པ་ས་ཕོ་ཁྱི་ལོ་ཤར་བའི་སྟོད་ལ་བཀའ་ཆེམས་ཆེན་མོ་བཞག་པ་ཡིན། ཁ་བ་
ཅན་གྱི་རྒྱལ་ཁམས་འདིར། །ང་ནས་མི་རབས་ལྔ་ཉིད་ནས། །ལྡེ་ཞེས་བྱ་བའི་
ཆོས་རྒྱལ་འབྱུང་། །དམ་ཆོས་མ་ལུས་རྒྱས་པར་བྱེད། །ཐ་མ་དེ་ཡང་སངས་
རྒྱས་འགྱུར། །དེ་ནས་མི་རབས་གཉིས་ནས་ནི། །རྒྱལ་པོ་དུད་འགྲོའི་མིང་ཅན་
འབྱུང་། །དམ་ཆོས་མ་ལུས་རྒྱས་པར་བྱེད། །དེ་ནས་མི་རབས་འགའ་ཞིག་ན། །
དམ་ཆོས་མི་རྟག་ཙམ་ཞིག་འབྱུང་། །མར་མེ་འཆི་ཁར་གསལ་བ་བཞིན། །
རྟགས་ཙམ་འཛིན་པའི་དུས་སུ་ནི། །དམ་ཆོས་ཤིན་ཏུ་གསལ་བར་འབྱུང་། །
ཞེས་པ་ལ་སོགས། བོད་འབངས་སྤྱི་སྒོས་ ཐམས་ཅད་ལ་ཕན་པའི་ ཞལ་
གདམས་མང་པོ་གསུངས་པའི་རྗེས་ལ། རྒྱལ་པོ་དང་ཁྲོ་གཉེར་ཅན་གྱི་སྤྲུལ་
པ་བལ་མོ་བཟའ་དང༌། སྒྲོན་མའི་སྤྲུལ་པ་རྒྱ་མོ་བཟའ་དང་ཡབ་ཡུམ་གསུམ་
ཀ་འཕྲུལ་སྣང་གི་བཙན་ཁང་བྱང་མར་རང་བྱོན་འཕགས་པ་བཅུ་གཅིག་ཞལ་
ལ་ཐིམས་སོ། །རྒྱས་པར་བཀའ་ཆེམས་བཀའ་ཁོར་མར་ལྟའོ། །འགའ་
རེས་རྒྱལ་པོ། འཕན་ཡུལ་ཟལ་མོ་སྒང་དུ་གྲོངས་ཟེར་བའང་འདུག་སྟེ། བློན་
པོ་སྣ་ཆེན་པོ་དང་སིའུ་གུང་སྟོན་ལ་སོགས་གྲོས་ལ་དབང་བ་རྣམས་ཀྱིས། བོད་
འབངས་བྱིན་པོ་སྤྲོ་བ་སྲིངས་པའི་ཕྱིར་དུ་རེ་ཞིག་ཟལ་མོ་སྒང་དུ་བསྙུང་པ་སྐད་
དང༌། སྐུ་གཤེགས་པའི་ཚུལ་དུ་བྱས་པར་བྱེད་དོ། །རྒྱ་བཟའ་ཀོང་ཇོ་ལྕགས་མོ་གླང་
ལ་རྒྱ་ནག་ནས་བྱོན། བོད་ཡུལ་དུ་ལོ་ལྔ་བཅུ་རྩ་བརྒྱད་བཞུགས་པར་བྱེད། སྲོང་བཙན་ བང་ སོ་
འཕྱོང་རྒྱས་མདའ་རུ་བཏབ། །ཆེ་ཆུང་ཚད་ནི་དཔག་ཆེན་མདའ་རྒྱང་གང་། །
རྒྱ་བོད་ཡིག་ཚང་ཆེན་མོ།
ནང་ན་ལྷ་ཁང་ལྔ་ཡང་བཞུགས་སོ་སྐད། །བང་སོ་ནང་རྒྱན་ཅན་དུ་གྲགས་པ་
ཡིན། །བང་སོ་གྲུ་བཞིར་བརྩིགས་པ་དེ་ནས་བྱུང་། །མིང་ལ་སྨུག་རི་སྨུག་པོ་
ལེགས་སོ་སྐད། །རྗེ་དེ་དང་མོན་བཟའ་ཁྲི་ལྕམ་གྱི་སྲས་གུང་སྲོང་གུང་བཙན།
བློན་པོ་ནི་མང་པོ་རྗེ་ཞང་སྣང་དང༌། སྣུབས་བཙན་དོ་རེ་བྱས། ཆབ་སྲིད་ལོ་ལྔ་
བཟུང་དགུང་ལོ་བཅོ་བརྒྱད་པ་ལ་འདས་ནས་སླར་ཡང༌། ཡབ་ཀྱིས་རྒྱལ་
སྲིད་བཟུང་པ་ཕྱེད་མར་བགྲང་སྐད། གུང་སྲོང་བང་སོ་དོན་མཁར་མདའ་རུ་
བརྩིགས། །གྲལ་ནི་གནམ་རི་སྲོང་བཙན་གཡོན་ན་ཡོད། །མིང་ནི་གུང་སི་གུང་
ཆེན་ཡིན་ནོ་སྐད། །རྗེ་དེ་དང་འ་ཞ་བཟའ་ཀོང་ཇོ་མོ་རྗེའི་སྲས་མང་སྲོང་མང་
བཙན་ལོ་བཅུ་གསུམ་ན་མེས་པོ་འདས་ནས། ལོ་བཅོ་ལྔའི་བར་ལ་ སྲིད་
བཟུང་། བློན་པོ་མགར་སྟོང་བཙན་ཡུལ་བཟུང་དང་མཆིམས་མང་གཉེར་གྱིས་
བྱས། ཉི་ཤུ་རྩ་བདུན་པ་ལ་གཙང་གི་བར་སྣང་དུ་འདས། ཤངས་ཀྱི་ཕོ་བྲང་
སྒང་ཡིན་ཟེར། མང་སྲོང་བང་སོ་སྲོང་བཙན་གཡོན་ན་ཡོད། །མིང་ནི་སྔོ་
བཞེར་ཧྲལ་པོ་བྱ་བ་ལགས། །རྗེ་དེ་དང་འབྲོ་བཟའ་ཁྲི་སེ་ཁྲི་མ་ལོད་ཀྱི་
སྲས་འདུས་སྲོང་མང་པོ་རྗེ་རླུང་ནམ་འཕྲུལ་གྱི་རྒྱལ་པོ་ནི་ཆུ་མོ་བྱ་ལོ་པ་སྟེ། མ་
འཁྲུངས་གོང་ཙམ་དུ་ཡབ་འདས། འཁྲུངས་འཕྲལ་ནས་དགུང་ལོ་ཉི་ཤུ་རྩ་
དགུའི་བར་ལ་སྲིད་བཟུང་། འདིའི་རིང་ལ་བོད་དུ་རོལ་མོའི་རྣམ་གྲངས་མང་
པོ་འབྱུང་བའི་སྔ་ལྟས་སུ་རྩལ་པོ་ཆེ་མི་བདུན་བྱུང་བ་ནི། ཨ་རྒོད་ལྡོང་བཙན་
གྱིས་སེང་གེ་དཀར་མོའི་གཉའ་བ་ནས་བཟུང་བྱུང་སྐད། མོན་ཁྲི་བཟང་
གིས་སྟག་དར་མ་གཉིས་ལྕགས་ཐག་གིས་སྦྲེལ་ནས་ཁྲིད་པ་ལུང་པ་ངུར་སྒྲས་
ཁེངས་པ་བྱས་བྱུང་སྐད། ལྷོ་དོན་དམ་ཡང་དག་འཕགས་ཀྱིས་སེང་ལྡེང་གི་
121
120



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གདུང་ཆེན་པོ་བཅུ་གསུམ་གྱི་སྟེང་དུ་ལྕགས་དོས་ཀྱི་གོང་ཚ་གཅིག་དང་བྱས་
ནས་ཁུར་བྱུང་སྐད། ལྕོག་རོ་ཟངས་དཀར་གྱིས་ལྷ་སའི་རྡོ་རིང་རྐེད་པ་ལ་
བཙུགས་ནས་ཡོ་ག་ཡོ་གིན་བྱུང་སྐད། རྔོག་རིངས་ནག་པོས་བལ་ཡུལ་ནས་
གླང་པོ་ཆེའི་ཕྲུག་གུ་གསོན་པོར་ཁུར་བྱུང་སྐད། འགོས་ཤར་ཆུང་གིས་ཤྭ་བ་ཡུ་
མོའི་བླུད་བུ་ཚྭས་རྒྱངས་ནས་ཀླད་ལ་བསྐོར་གིན་བྱུང་། མོན་རྒྱལ་མཚན་རྣམ་
གྲགས་ཀྱིས་མིག་མཐོང་གསུམ་རེ་མདའ་རྒྱང་གང་གིས་སླེབ་ཅིང་གཙང་པོ་ལ་
ཕར་འཕྱོང་ཚུར་འཕྱོང་བྱེད་ཀྱིན་བྱུང་སྐད་དོ། །
རྒྱལ་པོ་འདིའི་དུས་སུ། བོད་ན། སྔར་མེད་པའི་ཇ་དང་དཀར་ཡོལ་བྱུང་བའི་
ལོ་རྒྱུས་ཡོད་པ་རྒྱས་པར་གཞན་དུ་བལྟ་ཞིང་། ཟུར་ཙམ་བསྟན་པ་ནི་དུས་ནམ་
ཞིག་རྒྱལ་པོ་སྙིང་དྲག་པོ་ཞིག་གིས་ཐེབས་པའི་དུས་སུ། བོད་ན་སྨན་དཔྱད་
གཞུང་བཞིན་ཤེས་པ་ནི་མེད། ཟས་དང་སྤྱོད་ལམ། རིག་བཟོ་ལ་བརྟེན་
པ་ཙམ་ ཡོད་ པས་སྐུ་མཚམས་བཞུགས་ ཡོད་པའི་ནང་ནས། ཕོ་ བྲང་ གི་ པུ་
ཤུའི་ཟུར་ན་བྱ་ཡིད་དུ་འོང་བ་སྔར་མ་མཐོང་བ་གཅིག་གི་ཁ་ན་ཤིང་བུ་ལོ་
འདབ་དང་ལྡན་པ་ཉུང་ཤས་ཤིག་ཁྱེར་ནས་སྐད་སྙན་པར་སྒྲོག་གིན་འདུག་
པ་རྒྱལ་པོས་གཟིགས་ནའང༌། སྔོན་མ་ཆེད་གཉེར་མ་མཛད། སང་གི་ཉི་མ་
ཤར་མཚམས་སུའང་དེ་བཞིན་དུ་བྱེད་ཀྱིན་འདུག་པ་དང༌། རྒྱལ་པོའང་ཐེ་
ཚོམ་སྐྱེས་ཏེ་ལྟས་ནས་ཤིང་དེ་རྣམས་ཞིང་མ་ལ་བཅུག་པས། སྔར་མེད་ཀྱི་
ཤིང་དུ་འདུག་ཅིང་ཤིང་དེ་ཡི་སྣེ་མོ་གཅིག་ ཞལ་དུ་བཅུག་ནས་བྲོ་བ་མྱང་
པས་ཞལ་སྐྱེམ་པ་སོས་བཏུང་བའི་མཆོག་ཏུ་མངོན་ནས། ད་ཁྱེད་བློན་འབངས་
རྣམས་ཉོན་ཅིག་ང་ན་བའི་སྐབས་འདིར། གཞན་གྱི་བཟའ་བཏུང་ནི་གང་ཡང་
རྒྱ་བོད་ཡིག་ཚང་ཆེན་མོ།
མི་ འདོད། བྱས་ ཁྱེར་ བའི་ ཤིང་ བུ་ འདི་ ནི་བཏུང་ བའི་ མཆོག་ ལུས་ ཀྱི་
གསོས་ནད་ཀྱི་སྨན་དུ་འདུག་པས། ང་ལ་བློ་ཉེ་བ་རྣམས་ཀྱིས་ཤིང་འདི་ལྟ་བུ་
གར་འདུག་ཀྱང་ཚོལ་བྱོན་ཅིག བྱ་དགའ་ཆེན་པོ་བྱེད་དོ་གསུངས་པ་དང༌།
བློན་འབངས་བྱིངས་པོས་བོད་ཡུལ་གྱི་ས་ཆ་སྟོད་སྨད་ཐམས་ཅད་དུ་བཙལ་
ཀྱང་མ་རྙེད། བློན་པོ་རྒྱལ་པོ་ལས་བསམ་དུ་མེད་པའི་གློ་བ་ཉེ་ཤོས་གཅིག་
གིས། བོད་ཀྱི་ས་མཐའ་འཁྱམས་འཁྱམས་པས་རྒྱ་ནག་འཐུབ་བོ། ། སྨུག་
ལིང་ངེ་བ་མཐོང་ས་གཅིག་ཏུ་སླེབ་སྟེ། ཕ་ཀི་འདྲ་བའི་གསེབ་ན་ཤིང་དེ་ངེས་
པར་ཡོད་དམ་སྙམ་ནས་གཏད་ཕྱིན་པས། ནགས་དེའི་ཚུ་རོལ་ན་ཆུ་ཆེན་པོ་
གཅིག་འདུག་པས་ཆུ་ལ་ནི་འགྲོ་མ་ནུས། ཤིང་དེ་ནི་ནགས་གསེབ་ན་ཡོད་པར་
རིག་སྟེ་རྒྱལ་པོ་ཡིད་ལ་སེམས་ཀྱིན་སྡད་ཙ་ན་དར་ཅིག་ནས་ཉ་ཆེན་པོ་གཅིག་
ཁོའི་ ཐད་ དེ་ ནས་ ཆུ་ དེ་ ལ་ ཞུགས་ སོང་ བ་ དང༌ ། ཆུ་ ཁ་ ཞེང་ ཆེ་ བ་ མ་
གཏོགས་གཏིང་ལ་མི་ནུབ་པར་འདུག་པས། སེམས་དགའ་སྟེ། དེའི་རྗེས་ལ་
བརྒལ་ཕྱིན་ནས། ནགས་གསེབ་ཏུ་སླེབ་པ་དང༌། ནགས་མ་ནི་ཕལ་ཆེ་བ་བྱས་
ཁྱེར་བའི་ཤིང་དེ་རྐྱང་དུ་འདུག་པས། ད་ནི་ཕ་གིས་རྗེ་བོ་ངེས་པར་སྐུ་བརྟས་
པར་འགྱུར་རོ་སྙམ་པའི་དགའ་སྤྲོ་དང་བཅས་ནས། ཤིང་དེ་འདྲ་བ་རྒྱབ་གཅིག་
བརྔས་ཡང་བསམ་མནོ་ཕྱི་མ་ལ་རྒྱལ་པོ་བསྙུང་བ་དྭངས་པ་ལ་ནི་འདིས་ཕན་
ངེས། ས་ཐག་རིང་བར་འདུག་པས། ད་ལན་འཁུར་བའི་གྲོགས་སམ་ཁལ་མ་
གཅིག་ཡོད་ན་བསམ་པའི་འདོད་པ་སྐྱེས་པའི་དུས་དེར་ད་ཀི་མེད་པའི་ཤྭ་བ་མོ་
གཅིག་མི་འཛེམ་པར་རྩ་རུ་སླེབ་བྱུང་བས་འདི་འདྲ་ལའང་ཁལ་བཀལ་རུང་
པའང་སྲིད་དམ་སྙམ་ནས་གྲབས་བྱས་པས། ཇི་ལྟར་འདོད་པ་བཞིན་བྱར་བྱུང་
123
122



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནས། ཤིང་དེ་ནས་ཤྭ་བའི་ཁལ་རྒྱབ་གཅིག་དང་། ཁོ་རང་གི་རྒྱབ་གཅིག་ཁུར་
ཡོང་བས། ལམ་ཞག་ཟླ་བའི་བར་ལ་སོང་ནའང་ཤྭ་བས་ཀྱང་ཁུར་ནས། བོད་
རྒྱལ་པོའི་ཕོ་བྲང་མཐོང་སར་བསྐྱལ་ལོ། །དེ་ནས་གྲོགས་བཀུག་སྟེ་རྒྱལ་པོའི་
སྤྱན་སྔར་ཕུལ་བས་ཤིན་ཏུ་དགྱེས་ནས་བྱ་དགའ་ཆེན་པོའང་བྱས། བསྙུང་སོས་
པ་ལ་ཡང་ཕན་པོ་བྱུང་སྐད། དེ་རྟིང་རྒྱལ་པོའི་ཞལ་ནས་འདི་ནི་བཏུང་བའི་
མཆོག་ཏུ་འདུག་པས། འདི་འཐུང་སའི་སྣོད་སྔར་ཡོད་པའི་གཟི། མཆོང་།
གསེར། དངུལ་ལ་སོགས་རིན་པོ་ཆེའི་ཞལ་སྐྱོགས་འདི་རྣམས་ཀྱང་མ་ཡིན་
པའི། སྔར་མེད་ཀྱི་སྣོད་ཅིག་ཚོལ་དགོས་པར་འདུག་པ། དེའང་རྒྱ་ནག་པོའི་
རྒྱལ་པོ་ལ། དཀར་ཡོལ་ཟེར་བ་ཞིག་ཡོད་འདུག་པ་སློངས་ལ་ཤོག་ཅིག་
གསུངས་པ་བྱུང་ནས། གསེར་ཡིག་པ་བཏང་བས་རྒྱ་ནག་རྒྱལ་པོ་ན་རེ། རང་
རེ་རྒྱ་བོད་ གཉིས་ འཐབ་མཐུན་ལན་མང་བོད་ ལ་ ཕན་གདགས་ པའི་ ཕྱིར་
དུ་ངེད་ཀྱིས། སྨན་རྩིས་བཟོ་གནས་རོལ་མོ་མཁན་རིམ་པར་བཏང་ནའང་།
བོད་ཀྱིས་བསམ་དུ་མ་འདོད་པས་དཀར་ཡོལ་མི་བསྐུར། བོད་རང་ལ་བཟོ་རྒྱུ་
ཡོད་ན་བཟོ་མཁན་ཞིག་བཏང་ཡོངས་གསུངས་པ་བྱུང་ནས་རྒྱའི་དཀར་ཡོལ་
བཟོ་མཁན་ཁྲིད་ཡོང་སྟེ། བོད་རྒྱལ་པོའི་མདུན་དུ་རྒྱུ་མཚན་བསྙད་པས། དེས་
ན༑ རང་རེད་བཟོ་བར་རིགས་པས། སྔ་སོར་རྒྱུ་དང་ཆས་རྐྱེན་ཅི་འདྲ་དགོས་
པ་བསོགས་ཤིག་གསུངས་པ་ལ། ཁོ་ན་རེ་རྒྱུའི་རབ་ནི་རིན་པོ་ཆེའི་འཆིང་བུ།
འབྲིང་ནི་འཛེ། ཐ་མ་རྡོ་དཀར་པོ་ལ་ཡང་རུང་ངོ་ཟེར་བས་གན་མཛོད་ནས་རྒྱུ་
གསུམ་པོ་གང་དགོས་པ་སྤྲད། དཀར་ཡོལ་ལ་རིགས་རྣམ་པ་མང་བས་ཇི་ལྟར་
བཟོ་ཟེར་བ་ལ། བཟོ་གནས་ཀྱི་རིགས་ནི་སྔར་རྒྱ་ནག་དུའང་མ་དར་བ་ཞིག་
རྒྱ་བོད་ཡིག་ཚང་ཆེན་མོ།
བཟོ་དགོས་པ། གཟུགས་ནི་ཁ་ གཡེལ་བ། སྲབ་པ། རྐང་པ་ཐུང་བ། མདོག་
དཀར་འཇམ། སྔོ་དྭངས་ལྡན་པ་ཞིག་དགོས། མིང་ནི། བོད་ན་སྔར་མེད་པ་
དར་བས་དར། སྣོད་དེ་བསྟེན་པས་ཚེ་དང་དཔལ་འབྱོར་འཕེལ་བར་བྱེད་པ་
ན་དར་ཚེ་ཞེས་པར་ཐོགས་ཤིག དེ་དང་རི་མོའི་རྣམ་པ་ནི། དང་པོ་འདབ་
ཆགས་བྱས་ཤིང་ཁྱེར་བྱུང་བ་ལ་རྐྱེན་པ་ཡིན་པས་རབ་དེའི་ནང་དུ་བྱ་ཁ་ན་
ཤིང་ཁྱེར་བ་རེ་བྲིས། འབྲིང་ལ་མཚོ་ཉ་དང་བཅས་པ་རེ་གྱིས། ཐ་མ་རྣམས་ལ་
སྤང་རི་ཤྭ་བ་དང་བཅས་པ་རེ་གྱིས། དེ་རྣམས་ལས་ཞན་པ་བྱུང་ན་རི་མོ་དང༌།
རྣམ་གྲངས་གང་འོས་བཟོ་བོས་བློས་བཅོལ་ལ་གྱིས་ཤིག་གསུངས། དེར་བཟོ་
བོས། རྒྱུ་བཟང་ངན་དྭངས་སྙིགས་ལས་སེས་ནས་དར་རྩེ་ལ་རིགས་རྣམ་པ་
དྲུག་ཏུ་གྱེས་ཏེ། རྒྱལ་པོའི་བཀའ་གནང་བ་གསུམ་པོ་ལ། ཤབ་ཚེ། ལན་ཚེ།
ཤང་ཚེ་བྱ་བར་མིང་བཏགས། ཕལ་པ་གསུམ་པོ་ལ། ཐེག་ཚེ། ངེས་ཚེ། བརྡ་
ཚེ་ཞེས་པར་བཏགས་ཏེ། བོད་དཀར་དར་ཚེའི་རིགས་འདི་རྣམས་ནི། དེ་གོང་
རྒྱ་ནག་ནའང་མེད་པར་བྱེད་ཅིང་བོད་དུ། ཇ་དང་དཀར་ཡོལ་བྱུང་བའི་སྔོན་མ་
འདི་ ཡིན་ པར་འདོད་དོ། །རྒྱལ་ པོ་འདིས་བོད་མ་ཡིན་པའི་འཇང་ཡུལ་ལ་
སོགས་རྒྱལ་ཁམས་མང་པོ་འོག་ཏུ་བཅུག མངའ་ཐང་ཆེ་བར་བྱུང་དགུང་ལོ་ཉི་
ཤུ་རྩ་དགུ་པ་ལ་འཇང་ཡུལ་དུ་འདས། སྤུར་གཉེར་ཅོག་གྲུ་གུང་ཁྲི་ཞེས་བྱ་
བས་བྱས། འཕྲུལ་རྒྱལ་བང་སོ་མང་སྲོང་གཡོན་ན་ཡོད། །མིང་ནི་སེང་གེ་རྩིག་
པ་ཅན་ནོ་སྐད། །བང་སོ་འདི་ལ་ལྕགས་རིས་བསྐོར་ནས་ཡོད། །དེ་ནི་ཧོར་
གྱིས་མི་སྡེས་བརྩིགས་སོ་སྐད། །རྗེ་དེ་དང་མཆིམས་བཟའ་བཙན་ལ་མེ་ཏོག་
གི་སྲས་ཁྲི་ལྡེ་གཙུག་བརྟན་མེས་ཨག་ཚོམས་སུ་གྲགས་པ་དེ་ལྕགས་ཕོ་འབྲུག་
124
125



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གི་ལོ་ལ་ཕོ་བྲང་ལྡན་དཀར་དུ་འཁྲུངས། དེའི་ལོ་བཞུགས་ལ་ཡབ་འདས་ནས་
སྲིད་བཟུང་། བློན་པོ་སྦས་སྐྱེས་བཟང་སྟོང་བཙན་དང་། མཆིམས་རྒྱལ་གཟིགས་
ཤུ་ལྡེ་འབྲོ་ཆུ་བཟང་ཧོར་མང་གསུམ་གྱིས་བྱས། དེ་ཡང་མེས་སྲོང་བཙན་གྱིས།
ལུང་བསྟན་ཞལ་ཆེམས་སུ་བཞག་པ་དེ་ང་ཡིན་སྙམ་དུ་དགོངས་ནས། སངས་
རྒྱས་གསང་བ་དང་སངས་རྒྱས་ཞི་བ་སྤྱན་དྲངས། ཐེག་ཆེན་གྱི་མདོ་སྔགས་
དང༌། དེ་བཞུགས་པའི་བྲག་དམར་མགྲིན་བཟང་། བྲག་དམར་ཀ་ཆུ། ལྷ་ས་
མཁར་བྲག འཆིང་ཕུ་ནམ་རལ། མ་ས་གོང་དང་ལྷ་ཁང་ལྔ་བཞེངས། རྒྱ་ནག་
ཀེར་ཤང་ནས་མདོ་གསེར་འོད་དམ་པ་དང་། མདོ་ལས་རྣམ་འབྱེད་བསྒྱུར། བི་
ཇི་བཙན་པ་ཤི་ལས་སྨན་དཔྱད་མང་པོ་བསྒྱུར། དེའི་རིང་ལ་འཕྱིང་ང་སྟག་རྩེ་
ནས་གཡུ་རྡོག་ཆེན་པོ་གཅིག་ཀྱང་རྙེད་དོ། །དེས་བཙུན་མོ་འཇང་བཟའ་ཁྲི་
བཙུན་ཁབ་ཏུ་བཞེས་པ་ལ། སྲས་ཤིན་ཏུ་མཚར་བ་གཅིག་བལྟམས་པའི་
མིང་འཇང་ཚ་ལྷ་དབོན་དུ་གྲགས། དེའི་ཁབ་ཏུ་འོས་པ་བོད་ན་མེད་པས། རྒྱ་
ནག་ནས། རྒྱ་རྗེ་ཝིང་ཛུང་ཁྲི་བཞེར་གྱི་སྲས་མོ་ཀིམ་ཤིང་ཀོང་ཇོ་བླངས་
པས་ཀོང་ཇོ་མ་སླེབས་པ་ལ་གཉག་ཁྲི་བཟང་འདོན་གྱི་བུ་མོ་མ་བླངས་པའི་ཀོ་
ལོང་བྱས་ནས། འཇང་ཚ་གཉག་ཀྱིས་བཀྲོངས་སོ། །འཇང་ཚ་ལྷ་དབོན་བང་
སོ་ཡབ་ཀྱི་མདུན་ཟླུམ་པོར་བརྩིགས་ནས་ཡོད་དོ་སྐད། དེར་ཡབ་དང་ཀོང་ཇོ་
འདུས་པའི་སྲས་ཁྲི་སྲོང་ལྡེ་བཙན་མེས་སྲོང་བཙན་སྒམ་པོ་འཁྲུངས་རྙིང་ལོ་
བརྒྱ་དང་བདུན་ཅུ་དོན་བཞི་སོང་བའི་ལྕགས་ཕོ་རྟ་ལོ་ལ་བྲག་དམར་དུ་སྐུ་
བལྟམས། ཡབ་ནི་དགུང་ལོ་དྲུག་ཅུ་རྩ་གསུམ་པ་ལ་ཡར་འབྲོག་སྦལ་ཚན་ཁར་
འདས་སོ། །ཨག་ཚོམ་བང་སོ་མུ་ར་རི་ལ་བརྩིགས། །གྲལ་ནི་འཕྲུལ་གྱི་རྒྱལ་
126
རྒྱ་བོད་ཡིག་ཚང་ཆེན་མོ།
པོའི་གཡོན་ན་ཡོད། །མིང་ནི་ལྷ་རི་གཙུག་ནམ་བྱ་བ་ལགས། ཁྲི་སྲོང་ལྡེ་
བཙན་དགུང་ལོ་བཅུ་གསུམ་པ་ལ་ཡབ་འདས་ཏེ་རྒྱལ་སྲིད་ལོ་བཞི་བཅུ་རྩ་
གསུམ་བཟུང་། འདི་ནི་འཕགས་པ་འཇམ་དཔལ་གྱི་སྤྲུལ་པར་གྲགས་ཤིང་།
འདིས་དམ་པའི་ཆོས་དར་ཞིང་རྒྱས་པར་མཛད་པའི་ཚུལ་ནི་བསམ་གྱིས་མི་
ཁྱབ་ལ་ཁྱད་པར་དེའི་དགུང་ལོ་འགའི་བར་ལ་སྡིག་བློན་མ་ཞང་ཁྲོན་པ་སྐྱེས་
ཀྱིས་གྲོས་སྟོན་ནས་སྔར་གྱི་རྒྱལ་བརྒྱུད་སྐུ་ཚེ་ཐུང་བ་ལ་སོགས་པ་རྣམས་ཆོས་
ཁྲིམས་བྱས་པས་ལན་པ་ཡིན། ད་བར་ཆད་བཟློག་ཐབས་ལ་བོན་གྱིས་ཆོས་
བཞིན་སུས་མ་བྱས་པ་ལ་ཆད་པ་བྱེད་དོ་ཟེར་ནས་ལྷ་ཤཱཀྱ་མུ་ནེ་བྱེ་ཐེམས་སུ་
བཅུག་པ་དང་། མང་ཡུལ་དུ་སྐྱེལ་བ་དང༌། དཀོན་གཉེར་ཧྭ་ཤང་རྒན་པོ་རྒྱ་
ནག་ལ་བསྐྱོད་པ་དང༌། འབངས་གུམ་པ་ལ་དགེ་རྩ་མི་གཏོང་བའི་ཁྲིམས་བུ་
ཆུང་འཆའ་བ་ལ་སོགས་བསྟན་པ་ལ་གནོད་པའི་བྱ་བ་མང་པོ་བྱས་འདུག་པ་
ཐམས་ཅད་རྒྱལ་བུ་རྒྱལ་སར་སྟོན་འཕྲལ་ནས་བཀག མ་ཞང་ཁྲོན་པ་སྐྱེས་
གསོན་པོར་དུར་དུ་བཅུག ལྷ་ཤཱཀྱ་མུ་ནེ་མང་ཡུལ་ནས་གདན་དྲངས་དམ་ཆོས་
དར་བར་བྱ་བ་དང་བསམ་ཡས་ཀྱི་ལྷ་ ཁང་བཞེངས་པར་འདོད་ནས་བོད་
འབངས་ རྣམས་ གཤེས་གཅོག་ པའི་ ཕྱིར་ཁྱེད་ རྣམས་ ཀྱིས་ཧས་ པོ་ རི་ འདི་
ལྕགས་ཀྱི་སྦུགས་སུ་འཇུག་གམ། དགེ་རྒྱས་བྱེ་མ་གླིང་གསེར་ཕྱེས་འགེངས་
སམ་གཡས་རུ་གཙང་པོ་ཟངས་ཀྱི་སྦུགས་སུ་འཇུག་གམ། ཧས་པོ་རིའི་རྩེ་
མོར་ཤེལ་གྱི་མཆོད་རྟེན་ཞང་པོ་རྒྱའི་ཡུལ་མཐོང་བ་ཞིག་བརྩིག་གམ། ཡང་
ན་ང་འདོད་པའི་ལྷ་ཁང་གཅིག་བཞེངས་སམ་གསུངས་པའི་འདམ་ཁ་བྱེད་དུ་
བཅུག་པས། ལྷ་ཁང་འདམས་ནས་རྒྱལ་པོ་དགུང་ལོ་ཉི་ཤུ་རྩ་གཅིག་ལོན་པའི་
127



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྟག་ལོ་ལ་སྦ་ཡེ་ཤེས་དབང་པོ་དང་སྦ་སྣང་གསལ་ལ་སོགས་རྣམས་ཟ་ཧོར་གྱི་
ཡུལ་ནས། མཁན་པོ་བོ་དྷི་ས་ཏྭ་སྤྱན་འདྲེན་པ་ལ་བཏང་། ཕེབས་ནས་ས་ཆོག་
མཛད་དེ། རྒྱལ་པོ་རང་གིས་གསེར་གྱི་འབྱོར་ཐོག་ནས་རྨངས་བྲུས་པས། ཁྲུ་
གང་ཙམ་ནས། འབྲས་དང་ས་ཞག་དོན། སྟག་ལོ་དེ་ལ་བསམ་ཡས་ཀྱི་རྨོངས་
བཏིང་པས། བོད་ཀྱི་ལྷ་སྲིན་རྣམས་ཕྲག་དོག་ཆེ་བར་བྱུང་ནས་མཁན་པོའི་
བཀའ་བཞིན། དེ་ནས་མང་པོ་རྗེ་དང་སེང་གྷོ་ལྷ་ལུང་གཉིས་ཨུ་རྒྱན་གྱི་སློབ་
དཔོན་པདྨ་འབྱུང་གནས། བལ་ཡུལ་ཡང་ལེ་ཤོད་ཀྱི་བྲག་ཕུག་ནས་གདན་
འདྲེན་པ་ལ་བཏང་བས། དམ་ཅན་གྱི་བསྐུལ་ནས་སློབ་དཔོན་གྱིས་སྔ་ཐུད་
བཅུག་བྱོན་པས་མང་ཡུལ་དུ་ཕེབས་པ་དང་མཇལ། གསེར་འབུལ་གནང་བྱས།
རྒྱལ་པོས་བསུ་བ་ལ་བྱོན་ཀྱང་ཡོན་མཆོད་ཕྱག་སུས་འཚལ་མ་འདུམ་པའི་དུས་
སུ༑ སློབ་དཔོན་གྱིས་ང་ཆེ་ང་གཉན་གྱི་མགུར་གསུངས། ཕོ་བྲང་དུ་ཕེབས་
ནས། བོད་ལ་དབང་ཆེ་བའི་ཀླུའི་རྒྱལ་པོ་མལ་གྲོ་ལ། ཀླུ་གཏེར་བཅུག ལྷ་
འདྲེ་ཟིལ་གནོན་གྱི་མགུར་གསུངས། ལྷ་སྲིན་ཐམས་ཅད་དམ་ལ་བཏགས་
ནས། ལྷ་ ཁང་བཞེངས་པས་ཉིན་མོ་ལས་མཚན་མོ་མགྱོགས་པར་བརྩིགས།
ཟུར་ཕུད་ཨུ་ཚལ་ཀླུ་ཡིས་བར་ཆད་བྱས་ནས་ཤིང་བྱིན་པས། མ་འོངས་པའི་
དུས་སུ་བོད་ལ་ཀླུ་ནད་དར་བར་བཤད། དེར་རྒྱ་གར་ཨོ་ཏན་ཏ་པུ་རིའི་གཙུག་
ལག་ཁང་ལ་དཔེ་བླངས་ནས། བསམ་ཡས་དབུ་རྩེ་རིགས་གསུམ་རི་རབ་ཀྱི་
ཚུལ་དུ་བྱས། ཁོར་ས་ཕྱི་ནང་རིམ་པ་བདུན་དུ་བྱས། རྣམ་པར་སྣང་མཛད་ངན་
སོང་སྦྱོང་བའི་དཀྱིལ་འཁོར་བཞེངས། ཡང་ཐོག་འདུལ་བ་དང་བསྟུན་ནས་
ཕུག་གི་རྒྱུད་རིས། མདོ་རྒྱུད་བཅུ་བཞི་ཐམས་ཅད་མདོ་སྡེ་དང་བསྟུན། ལྡེར་
རྒྱ་བོད་ཡིག་ཚང་ཆེན་མོ།
བཟོ་བདུན་ཅུ་དོན་བརྒྱད་ཐམས་ཅད་གསང་སྔགས་དང་བསྟུན། ཀ་བ་སྟོང་རྩ་
གཉིས་སྒོ་མོ་ཆེ་སུམ་ཅུ་རྩ་དྲུག སྒོ་ཆུང་བཞི་བཅུ་ཞེ་གཉིས། བྱིའུ་སྐད་ཅན་དྲུག
ཅོང་ཆེན་པོ་བརྒྱད། མངོན་པ་དང་བསྟུན་པའི་གླིང་ཆེན་པོ་བཞི། གླིང་ཕྲན་
བརྒྱད། ཉི་ཟླ་དང་བཅས་པ་བཞེངས་ཏེ། ཤར་གྱི་ལུས་འཕགས་པོ་ལ་མཁྱེན་
རབ་འཇམ་དཔལ་གླིང་། གླིང་གཡོག་ལུས་དང་ལ་རྣམ་དག་ཁྲིམས་ཁང་གླིང་།
ལུས་འཕགས་ལ་བརྡ་སྦྱོར་ཚངས་པའི་གླིང་གསུམ་པོ་ཟླ་གམ། ལྷོར་འཛམ་བུ་
གླིང་ལ། རྔ་ཡབ་ལ་བདུད་འདུལ་སྔགས་པའི་གླིང༌། རྔ་ཡབ་གཞན་ལ་སྒྲ་
བསྒྱུར་རྒྱ་གར་གླིང་གསུམ་པོ་སོག་ཁ། ནུབ་ཏུ་བ་ལང་སྤྱོད་ལ་དགའ་ལྡན་
བྱམས་པའི་གླིང༌། གཡོ་ལྡན་ལ་བེ་རོ་ཙཱ་ནའི་གླིང་། ལམ་མཆོག་འགྲོ་ལ་
མི་གཡོ་བསམ་གཏན་གླིང་གསུམ་པོ་ཟླུམ་པོ། བྱང་དུ་སྒྲ་མི་སྙན་ལ་བྱང་ཆུབ་
སེམས་བསྐྱེད་གླིང༌། སྒྲ་མི་སྙན་དང་ལ་རིན་ཆེན་སྣ་ཚོགས་གླིང༌། སྒྲ་མི་སྙན་
གྱི་ཟླ་བོ་ལ་དཔེ་དཀར་དཀོར་མཛོད་གླིང་གསུམ་པོ་གྲུ་བཞི། ཡཀྵ་རྟ་འོག་
གཉིས་ཉི་ཟླའི་ཚུལ། ཕྱིའི་ལྕགས་རི་ཟུར་མངས་རྡོ་ རྗེའི་འགྲོས། མཆོད་རྟེན་
བརྒྱ་རྩ་བརྒྱད་ཀྱི་ཚུལ་དུ་ཁ་སྐོར་རེ་ལ་སངས་རྒྱས་ཀྱི་རིང་བསྲེལ་རེ་རེ་ཡོད་པ།
ཕྱོགས་བཞིར་མགོན་ཁང་བཞི། ཕྱི་སྒོའི་གདོང་ན་རྡོ་རིང་བཞི། དེའི་སྟེང་
ན་ཟངས་ཀྱི་ཁྱི་མོ་རེ་རེ་དང་བཅས་པ་རྣམས་རྒྱལ་པོས་བཀའ་གནང་ནས་
བཞེངས། བཙུན་མོ་དམ་པ་དཀར་རྒྱལ་མཚོ་མེ་ཏོག་སྒྲོན་གྱིས་ཁམས་གསུམ་
བཟང་ཁང་གླིང་། འབྲོ་བཟའ་བྱང་ཆུབ་སྒྲོན་གྱིས་དགེ་རྒྱས་བྱེ་མ་གླིང་། ཕོ་
ཡོང་བཟའ་རྒྱལ་མོ་བཙུན་གྱིས་སྤུ་ཚལ་གསེར་ཁང་གླིང༌། གྱིམ་ཤང་ཀོང་
ཇོས་དམ་པའི་ཤིང་ཁང་རྩེ་དགུ་བཞེངས། དབུ་རྩེ་ རིགས་གསུམ་གྱི་ཟུར་
129
128



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཞིའི་མཆོད་རྟེན་ཆེན་པོ་བཞི་ནི། བློན་པོ་ཆེན་པོ་ཤུད་པོ་དཔལ་གྱི་སེངྒེས།
དཀར་པོ་བྱང་ཆེན་མཆོད་རྟེན་ཉན་ཐོས་ལུགས་སེང་གེས་བརྒྱན་པ། རྒྱ་ཚ་ལྷ་
སྣང་གིས། དམར་པོ་ཆོས་འཁོར་བསྐོར་བའི་མཆོད་རྟེན། བྱང་སེམས་ལུགས།
པད་མས་བརྒྱན་པ། སྟག་གྲུ་ཀླུ་གོང་གིས་ནག་པོ་སྐུ་གདུང་མཆོད་རྟེན་དེ་
བཞིན་གཤེགས་པའི་སྐུ་གདུང་དང་མཆོད་རྟེན་གྱིས་བརྒྱན་པ། མཆིམས་རྡོ་རྗེ་
སྤྲོ་ཆུང་གིས་སྔོན་པོ་ལྷ་བབ་མཆོད་རྟེན་དེ་བཞིན་གཤེགས་པའི་ལུགས་ལྷ་ཁང་
སྒོ་བཅུ་དྲུག་གིས་བརྒྱན་པ་རྣམས་བཞེངས། ཤིང་ཕོ་སྟག་གི་ལོ་དཔྱི་ཟླ་ར་བའི་
ཚེས་བདུན་སྐར་མ་རྒྱལ་ལ་ལྷ་ཁང་རྣམས་ཀྱི་འགྲམ་རྟིངས་ནས། ལོ་དྲུག་ལ་
ཐམས་ཅད་འབྱོངས་ཏེ། ས་མོ་ལུག་ལོ་ལ་མཁན་པོ་བོ་དྷི་ས་ཏྭ་དང་སློབ་དཔོན་
པདྨས་རབ་གནས་མངའ་གསོལ་མཛད་དུས་བྱིན་རླབས་དང་ངོ་མཚར་ཆེ་བའི་
རྣམ་འཕྲུལ་མང་དུ་བྱུང་སྟེ། བྱང་གི་བྱང་ཆུབ་སེམས་བསྐྱེད་གླིང་གི་ལྷ་གཙོ་
བོ་རྣམ་སྣང་ནམ་མཁའ་ལ་འཕགས་པ་དང༌། དབུ་རྩེའི་ལྡེར་བཟོ་རྣམས་སྒོའི་
ཕྱིར་བྱོན་བྱུང་བ། རྒྱལ་པོའི་དགོངས་པ་ལ་ངོ་མཚར་ཆེ་སྟེ། ད་ལྷ་རྣམས་ནང་
དུ་མི་ཚུད་དགོངས་པ་བྱུང་འཕྲལ་ལ་ཐམས་ཅད་ནང་དུ་ལོག་སྔར་ཤུལ་དུ་བྱོན་
པ་དང་། རྡོ་རིང་བཞི་པོའི་སྟེང་གི་ཟངས་ཀྱི་ཁྱི་མོ་རྣམས་ཕྱོགས་བཞིར་འཕྱོངས་
ཏེ༑ སྐད་ཐེངས་གསུམ་གསུམ་སྟོན་ནས་སླར་ཡང་རྡོ་ཁར་ལོག་པ་དང། འཁོར་
བའི་གཉུག་རིང་རྣམས་རིམ་གྱི་མ་སྐྱེས་པ་དུས་གཅིག་ལ་སྐྱེས་པ་དང༌། ཁམས་
གསུམ་ཟངས་ཁང་གླིང་གི་ལྷ་གཙོ་བོའི་མགུལ་དུ་མེ་ཏོག་པད་མའི་སྡོང་པོ་
སྐྱེས་པ་ལ་སོགས་པ་བྱུང་བས་རྒྱལ་པོ་ཡོན་མཆོད་ཐུགས་དགྱེས་ཤིང་བློན་
འབངས་ཐམས་ཅད་ངོ་མཚར་དད་མོས་ཕྱུར་པར་གྱུར་ཏེ། དཔལ་གྱི་བསམ་
130
རྒྱ་བོད་ཡིག་ཚང་ཆེན་མོ།
ཡས་མི་འགྱུར་ལྷུན་གྱིས་གྲུབ་པའི་གཙུག་ ལག་ ཁང་བཞེངས་ པའི་མཚན་
གསོལ་རྒྱལ་པོས་རྗེའི་དགའ་གླུ་བཅུ་གསུམ་བྱ་བ་དང༌། བློན་ཆེན་པོ་རྣམས་
ཀྱི་སྐྱིད་པའི་དཔལ་དགུ་ལ་སོགས་མི་རེས་བཀྲ་ཤིས་པའི་གླུ་རེ་བླངས། བྲག་
དམར་མཚོ་མོ་འགུར་མེ་ཏོག་པད་སྡོང་རང་འཁྲུངས་སུ་ལོ་བཅུ་གསུམ་གྱི་བར་
ལ་སྐྱིད་ཀྱི་གྲོ་མོ་ཆེ་བརྡུངས་དགའ་སྟོན་རྒྱ་ཆེན་པོ་བྱས་སོ། །དེ་ལྟར་བདེ་སྐྱིད་
ཡོ་ལང་གི་རིང་ལ། ལྷ་ཁང་གི་ཉ་ར་ཞབས་ཏོག་ལ་ཅུང་གཡེལ་བར་བྱུང་བས།
རྒྱལ་པོའི་ཞལ་ནས་ད་ངའི་བཞེད་པ་གྲུབ་ནའང༌། རྟེན་ལྷ་ཁང་ངོ་མཚར་ཅན་
འདི་རྣམས་ཆུད་མི་ཟ་བའི་ཉ་ར་ཞབས་ཏོག་བྱེད་མཁན་ཁག་ཅན་འདྲ་དགོས་
པར་འདུག་པས། སུ་འོས་ན་གསུངས་པ་ལ་མཁན་པོ་ན་རེ། རྒྱ་གར་ན་དཀོན་
མཆོག་གི་ཞབས་ཏོག་ལ་དཀོན་གཉེར་ཟེར་བའི་བཙུན་པ་ཡོང་བ་ཡིན། བོད་
ན་ སྔར་བཙུན་པ་ནི་མི་འདུག་རྒྱལ་ པོ་ རང་ ལ་ བསམ་ཞིང་དད་མོས་ ཡོད་
པའི་བློན་འབངས་སུ་འོས་ལ་འཚོལ་དགོས་གསུངས་པས། ཡང་རྒྱལ་པོའི་
ཞལ་ནས། དེ་ལྟར་ཡིན་ན་བོད་མི་ལའང་བཙུན་པ་རུང་ངམ་མཁན་པོས་རྗེས་
སུ་བཟུང་དུ་གསོལ་ཞུས་པས། རུང་མི་རུང་ཉམས་སད་དུ་བཏུབ་གསུངས་
ནས། སྦ་གསལ་སྣང་དང་། དབས་ཁྲི་གཤེར། པ་གོར་བེ་རོ་ཙཱ་ན། ངན་ལམ་
རྒྱལ་བ་མཆོག་དབྱངས། འཁོན་ཀླུའི་དབང་པོ་སྲུང་བ། རྨ་ཨ་ཙརྱ་རིན་ཆེན་
མཆོག གཙང་ལེགས་གྲུབ་རྣམས་མཁན་པོ་ལ་རབ་ཏུ་བྱུང་ཨེ་ཐུབ་ཉམས་སད་
པས། ཁྱད་འཕགས་ཡོད་པར་དགོངས་ཏེ། ཁོང་རྣམས་ལ་རིམ་པ་བཞིན་དུ་སྦ་
ཛྷནྟེ་རཀྵི་ཏ་ཡེ་ཤེས་དབང་པོ་བསྲུང་བ། དབས་རཏྣ་རཀྵི་ཏ་རིན་ཆེན་བསྲུང་
བ༑ རཏྟནྟེ་རཀྵི་ཏ་རིན་ཆེན་དབང་པོ་བསྲུང་བ། རླངས་ཁམས་པ་སུ་ག་ཏ་
131



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཝརྨ་རཀྵི་ཏ་བདེ་བར་གཤེགས་པ་བསྲུང་བ། པ་གོར་བེ་རོ་ཙཱ་ན་རཀྴི་ཏ་རྣམ་
པར་སྣང་མཛད་བསྲུང་བ། མཁོན་ནཱ་གིནུ་རཀྴི་ཏ་ཀླུའི་དབང་པོ་བསྲུང་བ།
གཙང་དྷེ་ཝེན་རཀྴི་ཏ་ལྷའི་དབང་པོ་བསྲུང་བ་བྱ་བར་མིང་བཏགས། བོད་ཀྱི་
བཙུན་པ་ལ་སྔ་བ་སད་མི་མི་བདུན་དུ་གྲགས་པ་བྱུང་། དེ་རྣམས་ལ་ཀ་བ་ཤཱི་ཀུ་
དེ་རཀྵི་ཏ་དཔལ་བརྩེགས་བསྲུང་བ་ལ་སོགས་ལོ་ཙཱ་བ་བརྒྱ་རྩ་བརྒྱད་སློབ་ཏུ་
བཅུག དེ་རྣམས་ལ་ཅོག་རོ་ཀླུའི་རྒྱལ་མཚན་དང་། ཞང་བནྡེ་ཡེ་ཤེས་སྡེ་ལ་
སོགས་ལོ་ཙཱ་བ་སྟོང་རྩ་བརྒྱད་སློབ་ཏུ་བཅུག་ནས་མཚན་ཉིད་ཀྱི་ཆོས་དར་བར་
བྱས་ཤིང༌། ལུག་ལོ་ནས་དགེ་འདུན་དེ་རྣམས་ཐམས་ཅད་མཁན་པོའི་ཆོས་
ལུགས་བཞིན་ཡོད་པར་སྨྲ་བའི་སྡེ་བཙུགས། རྒྱ་གར་ནས་དབུ་མའི་དགེ་སློང་
བཅུ་གཉིས་གདན་དྲངས་ནས། དབུ་མ་བྱེ་བྲག་ཏུ་སྨྲ་བའི་སྡེ་བཙུགས་དམ་
ཆོས་དར་ཞིང་རྒྱས་པར་མཛད་ནས། མཁན་པོ་རྒྱ་གར་ལ་འབྱོན་གསུངས་པ་
ལ་རྒྱལ་པོས་ཞུ་བ་ཕུལ་ནས། ལོ་གཅིག་གི་བར་ལ་ལོ་ཙཱ་བ་རྣམས་ལ་ཞལ་
བརྡ་མཛད་ནས་ཆོས་མང་པོ་བསྒྱུར། བོད་དུ་མུ་སྟེགས་མི་འབྱུང་གི་སངས་རྒྱས་
བསྟན་པ་འདི་ལ་གཉིས་སུ་གྱེས་ནས་རྩོད་པར་འགྱུར་ཏེ་མཐར་རྩོད་པ་ཆོས་
ཕྱོགས་སུ་ཞི་བར་འགྱུར་རོ། །ཞེས་ལུང་བསྟན། དེ་རྟིང་མཁན་པོ་བོ་དྷི་ས་ཏཱའི་
དབུ་ལ་ཆིབས་པའི་འཕྲ་བ་འཕོག་ནས་མྱ་ངན་ལས་འདས། སྤུར་བསམ་ཡས་
ཧས་པོ་རིའི་རྩེ་ལ་མཆོད་རྟེན་བྱས་ནས་བཞུགས་སོ། །སློབ་དཔོན་པདྨ་འབྱུང་
གནས་ཀྱིས་སྤྱིར་བོད་ཡུལ་དུ་མི་ལོ་ལྔ་བཅུ་རྩ་བཞི་བཞུགས་ཏེ་ལྷ་ཀླུ་གདུག་པ་
ཅན་ཐམས་ཅད་དམ་ལ་བཏགས། ས་གཞི་རི་བྲག་མང་པོ་གནས་ཆེན་དུ་བྱིན་
གྱིས་རླབས། ཆོས་གཏེར་ནོར་གཏེར་བསམ་གྱིས་མི་ཁྱབ་པ་སྦས། གསང་
རྒྱ་བོད་ཡིག་ཚང་ཆེན་མོ།
སྔགས་ལའང་ལོ་ཙཱ་བ་སད་མི་མི་དྲུག་བྱ་བ་བྱུང་སྟེ། གནུབས་ནམ་མཁའི་སྙིང་
པོ་དང་། འབྲེ་རྒྱལ་བའི་བློ་གྲོས། རུ་གོང་བིརྱ་རྩ། གྲུ་གུ་ཨུ་པེ་ཤ རླངས་དབལ་
གྱི་སེང་གེ ཅེ་ཀུ་ཀུ་ར་ཙ་ལ་སོགས་པས་ལོ་ཙཱ་བྱས་ནས། གསང་སྔགས་ཀྱི་
རྒྱུད་སྡེ་མང་པོ་གསུངས་པ་རྣམས་བསྒྱུར། གཞན་ཡང་གཉགས་དང༌། སོ་ཟུར་
གནུབས་གསུམ་དང་། འཁོན་རྡོ་རྗེ་རིན་པོ་ཆེ་ལ་སོགས་པ་དཀྱིལ་འཁོར་གཙོ་
བོ་བརྒྱད་དུ་གྲགས་པའི་སློབ་མ་གྲུབ་པ་བརྙེས་པ་མང་དུ་སྤེལ། གསང་སྔགས་
ཀྱི་བསྟན་པ་དར་བར་མཛད་ནས་ལྷོ་ནུབ་རྔ་ཡབ་གླིང་ལ་གཤེགས་ཏེ། ལྷ་སྲས་
མུ་ནེ་བཙན་པོས་ཐོག་དྲངས་བོད་ཀྱི་བློན་འབངས་མང་པོས། མང་ཡུལ་གུང་
ཐང་གི་ལ་ཁར་སྐྱེས་མ་བྱས་ལ་ཐོག་ཏུ་བོད་རྒྱལ་བློན་བན་སྐྱ་སྤྱི་མང་ལ་ཕན་
པའི་ཞལ་གདམས་ཟབ་མོ་པདྨ་བཀའ་ཆེམས་སུ་གྲགས་པ་དེ་གསུངས་ནས་ཉི་
མའི་ཟེར་ལ་ཆིབས་ཏེ་ཟངས་མདོག་དཔལ་རིའི་གཞལ་ཡས་ཁང་དུ་བྱོན། ད་
ལྟ་སྲིན་པོའི་ཁ་གནོན་མཛད་ཅིང་འཆི་མེད་ཚེའི་རིག་འཛིན་བརྙེས་པའོ། །ཡང་
བོད་ཀྱི་དགེ་སློང་མི་ལྔ་ཚེ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་
པའི་ཆོས་འཚོལ་དུ་རྒྱ་གར་ལ་བཏང་བེ་རོ་ཙཱ་ནས་ཆོས་ལོན། ཡང་ཚེ་གཅིག་
ལ་སངས་རྒྱ་བའི་ཆོས་འདོད་གསུངས་པས་མཁན་པོ་དང་། ཉང་ཏིང་འཛིན་
བཟང་པོའི་ལུང་བསྟན་བཞིན། རྒྱལ་པོ་ཨིནྡྲ་བོ་དྷིའི་མཆོད་གནས་མཁས་པ་
བི་མ་ལ་མི་ཏྲ་གདན་འདྲེན་པ་ལ་ཀ་ཅོག་གཉིས་དང༌། རྨ་རིན་ཆེན་མཆོག་ཁ་
ཆེའི་ཡུལ་དུ་བཏང་སློབ་དཔོན་དང་མཇལ་རྒྱུ་མཚན་ཞུས་པས། བྷོ་ཏི་ས་ཏཱ་
བདྡྷར་ཐིམ། །ཞེས་པ་ལན་གསུམ་གསུངས་པ་དང༌། གདན་འདྲེན་པ་གསུམ་
པོས་འབྱོན་པར་ངེས་པའི་གོ་བ་མི་འདྲ་བ་རེ་རེ་རྙེད། སློབ་དཔོན་གྱིས་ཀ་པཱ་
133
132



，
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལི་སོར་བཞི་ལ་རྒྱ་ཡིག་འབྲུ་བདུན་བྲིས་པ་གཅིག་བསྣམས་ནས། བསམ་ཡས་
སུ་ཕེབས་རྒྱ་བོད་ཀྱི་ལོག་ལྟ་ཐུལ་བར་འདུག་པ་དགོངས། ལྷ་དང་རྒྱལ་པོ་སུ་
ལའང་ཕྱག་མ་མཛད་པས། ཕྱི་པ་གཅིག་ཡིན་ནམ་སྙམ་པའི་ཐེ་ཚོམ་སྐྱེས་དེ་ཇི་
ལྟར་ལགས་ཞུས་པས། ཕྱག་གི་དོན་ཤེས་སམ་གསུངས། མི་ཤེས་ཞུས་
པས་ངས་ལྷ་དང་གཉིས་སུ་མེད་པའི་ཕྱག་བཙལ་ཟིན། བརྡའི་ཕྱག་ལྷས་མི་
ཐུབ་གསུངས་ནང་པའི་སློབ་དཔོན་རང་མིན་པ་འདྲ་སྙམ་པ་བྱུང་བས། རྒྱལ་པོ་
ཐུགས་མ་ཆེས་ན་ཕྱག་ཕྱེད་གསུངས། བི་མ་ལས་ཆོས་གོས་གསོལ་རྫུ་འཕྲུལ་
གྱིས་ཕྱག་མཛད་དེ། རྣམ་པར་སྣང་མཛད་གཟུགས་སྐུ་ལ། །བི་མ་ཡེ་ཤེས་
ལྷའི་ཕྱག །ཀུན་རྫོབ་ངོ་གང་ཕྱག་འཚལ་ལོ། །ཞེས་གསུངས་ནས། ཕྱག་
འཚལ་བའི་ཚུལ་བྱས་པས། ལྷ་རྣམ་སྣང་གི་དབུའི་གཙུག་ནས་གདན་ཁྲི་ཡན་
ཆོད་གས་སོ། །དེར་མུ་སྟེགས་ཡིན་ངེས་སྙམ་རྒྱལ་པོ་ཞལ་ངོ་ནག་སྡིང་སོང་བ་
དང༌། སློབ་དཔོན་གྱི་ཞལ་ནས། མི་དགྱེས་མི་དགོས་གསུངས་ཡང་ལྷའི་སྤྱི་
བོར་ཕྱག་བཞག་སྟེ། རྣམ་པར་སྣང་མཛད་ཡེ་ཤེས་ལྷའི་ལྷ། །བི་མ་ལས་
ནི་གཟུགས་ཀྱི་ཕུང་པོ་ཡིས། །ཡེ་ཤེས་ལྔ་ལྡན་རྟོགས་ཀྱི་དབང་བསྐུར་རོ། །
གསུངས་པས། སྔར་ལས་མཚར་བར་འགྲིགས། ཕྱི་ནང་ཐམས་ཅད་འོད་ཀྱིས་
ཁེངས་སོ། །དེ་རྟིང་ཁྱེད་བོད་ཀྱི་རྒྱལ་པོ་ཡིན་པས། ཕྱག་འཚལ་ལམ་གསུངས་
ནས་གྲབས་ཙམ་བྱས་པས། རྒྱལ་པོའི་ན་བཟའ་ཧྲིག་ཧྲིག་ཚིག་པས་ཕར་ལ་
ཕྱག་ཕུལ། སེང་གེའི་ཁྲི་གསུམ་རྩེགས་ལ་བཞུགས་སུ་གསོལ། རྒྱལ་པོ་ཡབ་
ཡུམ་བློན་འབངས་ཀྱིས་གདམས་པ་མང་དུ་ཞུས་སོ། །ཡང་རྒྱ་གར་ནས་མཁན་
པོའི་སློབ་མ་ཀ་མ་ལ་ཤཱི་ལ་གདན་དྲངས། བསམ་ཡས་ཀྱི་ཐད་དུ་ཕེབས་
རྒྱ་བོད་ཡིག་ཚང་ཆེན་མོ།
ནས་གཙང་པོའི་བར་ན་ཡོད་པ་ལ། བརྡ་བསྟན་པས་རྒྱ་ནག་ཧྭ་ཤང་ཐུལ་བར་
འདུག་པར་མཁྱེན། རྒྱལ་པོ་གཙོ་བོར་བཞུགས་ནས་ཧྭ་ཤང་དང་རྩོད་པ་བྱས་
པས་ཐམས་ཅད་ཀྱི་གོ་བར། ཧྭ་ཤང་གི་ལྟ་བའི་ཐེ་ཚོམ་བཅད་ཧྭ་ཤང་ཕམ་སྟེ།
རྒྱ་ནག་ལ་ལོག་པ་ལ་ལྷམ་ཡ་གཅིག་ལུས་པས། མ་འོངས་པའི་དུས་ཀྱི་ཕྱི་མ།
བོད་དུ་ངའི་ལྟ་བ་འཛིན་པའང་འགའ་རེ་ཡོད་པར་འདུག་ཟེར་བ་སྨྲས། སློབ་
དཔོན་ཀ་མ་ལ་ཤཱི་ལས། སྒོམ་རིམ་གསུམ་བརྩམས་ནས་རྒྱལ་པོ་ལ་ཕུལ་ཏེ།
གང་ཟག་ལས་དག་པ་རྣམས་ནི། ཀ་མ་ཤཱི་ལའི་ལྟ་བ་དང་ཆོས་ལུགས་ལ་
བཞུགས་པའོ། །ཡང་སིང་གྷ་ལའི་སློབ་དཔོན་ད་ན་ཤཱི་ལ་སོགས་དང་པཎྜི་ཏ་
མཁས་པ་མང་པོ་གདན་དྲངས་ཏེ་ཞབས་ཏོག་བྱས་ཤིང་། དེ་རྣམས་ཀྱིས་རང་
རང་ གི་ ཡུལ་ སྐད་ དང༌ བསྟུན་ པའི། བཀའ་ བསྟན་ བཅོས་ གསུངས་ ཚད་
རྣམས་མཁས་པ་བེ་རོ་ཙཱ་ན་དང༌། ཀ་ཅོག་ཞང་གསུམ་ལ་སོགས་རྒྱ་བོད་ཀྱི་ལོ་
ཙཱ་བ་རྣམས་ཀྱིས་རིམ་པར་བསྒྱུར། མདོ་རྒྱུད་མན་ངག་ལ་འཆད་ཉན་སྒོམ་
སྒྲུབ་ཀྱིས་བསྟན་པ་ཉི་མ་ལྟར་གསལ་བར་མཛད་ཅིང་། ཡང་ཡ་རབས་ཀྱི་སྐྱེ་
བོ་ཕོ་མོ་བརྒྱ་རྩ་བཞི་བཅུ་རྩ་གཉིས་དུས་གཅིག་ལ་རབ་ཏུ་བྱུང་སྟེ། ཤར་དུ་
དགའ་ལྡན་ལྷ་ཕུག ལྷོར་སྟག་ཚང་སེང་གེ་ཕུག ནུབ་ཏུ་བྲག་དམར་སྤོ་ཐོན།
བྱང་དུ་ཨརྱ་པ་ལོའི་ཕུག་དང་བཞིར་སྒོམ་གྲྭ་ཆེན་པོ་ཡང་བཙུགས། མཁས་
གྲུབ་ཆེན་པོ་བཞིས་རྩེ་གཅིག་སྒྲུབ་པ་མཛད་ཅིང་སྐྱོང་ངོ༌། །ཡང་ཇོ་མོ་འབྲོ་
བཟའ་བྱང་ཆུབ་སྒྲོན་གྱི་སྐུ་ཚེའི་སྨད་ལ་གཡས་རུ་སྨད་ཀྱི་ལྷ་ཁང་དང་། རྒྱལ་
པོ་མུ་ཏིག་བཙན་པོས་ཤངས་སུ་མཚལ་གྱི་ལྷ་ཁང་། ཇོ་མོ་དཀར་རྒྱལ་མཚོ་མེ་
ཏོག་སྒྲོན་གྱི་སྐུ་ཚེའི་སྨད་ལ་དཔལ་ཆུ་བོ་རིའི་ལྷ་ཁང་བཞེངས། མཆིམས་
134
135



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཟའ་ལྷ་མོ་བཙན་དང་མཁར་རྗེ་བཟའ་མཚོ་རྒྱལ་གཉིས་ཀྱིས་སྒྲུབ་པ་མཛད་
པས་ལྷ་ཁང་ཕྱག་རྗེས་མེད་དོ། །སྦ་ཡེ་ཤེས་དབང་པོ་ལ་སོགས། ཆོས་བློན་
རྣམས་ཀྱིས་ཀྱང་ལྷ་ཁང་མང་དུ་བཞེངས་སོ། །
ཡང་ཆོས་རྒྱལ་འདིའི་རིང་ནས་གསོ་དཔྱད་སྨན་གྱི་རིག་པ་ཡང་དར་བར་བྱེད་
པ་ལ། དེའང་དང་པོ་བོད་དུ་སྨན་དཔྱད་བསྒྱུར་བའི་དུས་གསུམ་བྱུང་བ་ནི།
མེས་སྲོང་བཙན་སྒམ་པོའི་རིང་ལ་གསོ་རིག་གི་དབུ་བརྙེས་པར་བྱས་ནའང་།
ཐོར་དཔྱད་ཅུང་ཟད་ཙམ་ཞིག་དར་ཏེ་དེ་ནས་མ་དར་རོ། ཁྲི་སྲོང་ལྡེ་བཙན་གྱི་
རིང་ལ་སྲོལ་ལེགས་པར་གཏོད་པ་ནི་ལོ་ཙཱ་བ་བཻ་རོ་ཙཱ་ནས་ཕྱོགས་ཐམས་ཅད་
ཀྱི་སྨན་པ་རྣམས་སྤྱན་དྲངས་ནས། བོད་སྐད་དུ་བསྒྱུར་བ་ནི། རྒྱ་གར་ཤིན་གར་
པས་སྨན་ལྷས་གསུངས་པའི་རྒྱུད་ཐམས་ཅད་བསྒྱུར། རྒྱ་ནག་ཧྭ་ཤང་མ་ཧཱ་ཡ་
ནས་འཇམ་དཔལ་གྱིས་གསུངས་པའི་རྒྱུད་རྣམས་དང༌། བལ་པོ་ད་ན་ཤཱི་
ལས་སྤྱན་རས་གཟིགས་ཀྱིས་གསུངས་པའི་རྒྱུད་རྣམས་དང༌། གྲུ་གུ་སེང་
མཆོག་ཆེན་པོས་ཕྱག་ན་རྡོ་རྗེས་གསུངས་པའི་རྒྱུད་རྣམས་དང༌། ཁྲོམ་བཙན་
པ་ཤཱི་ལས་བྱམས་པས་གསུངས་པའི་རྒྱུད་རྣམས་དང་། དོལ་པོ་ཁྱིམ་རུ་རྩེས་
སྒྲོན་མས་གསུངས་པའི་རྒྱུད་ཐམས་ཅད་བསྒྱུར་ནས་བོད་ཀྱི་སྨན་པ་ལ་སྔ་
བ་རྒྱལ་པོའི་བླ་སྨན་དུ་བསྐོས་པ་དགུ་དང་། དར་བྱེད་ཀུན་ཏུ་གྲགས་པའི་སྨན་
པ་བཞི་བཅུ་རྩ་ལྔ་ལ་སོགས་པ་སྨན་པ་མཁས་པར་གྲགས་པ་དགུ་བཅུ་རྩ་
གཉིས་བྱུང་རབས་ལ་སོགས་རྒྱས་བཤད་ཟུར་དུ་གསལ། ལྷ་བླ་མ་བྱང་ཆུབ་
འོད་ཀྱི་རིང་ལ་གསོ་རིག་དར་ཞིང་རྒྱས་པར་བྱུང་ངོ༌། །བྱེ་བྲག་གི་དབྱེ་བ་
གསུམ་ནི། གོང་དུ་བསྒྱུར་བ་རྣམས་ལ་རྙིང་མ། ལོ་ཆེན་རིན་ཆེན་བཟང་པོས་
136
རྒྱ་བོད་ཡིག་ཚང་ཆེན་མོ།
བསྒྱུར་བའི་རྒྱུད་ཡན་ལག་བརྒྱད་པ་རྩ་འགྲེལ་དང་། མན་ངག་དུམ་རྒྱུད་སྐོར་
གསུམ་དང་། རྒྱལ་པོའི་བླ་དཔྱད་ལ་སོགས་པ་རྣམས་ལ་གསར་མ། འགྱུར་
གསར་རྙིང་འདྲེས་མ་དང་གཏེར་མ་རྣམས་ལ་ཕྱེད་མར་དར་བ་ཟེར་རོ། ། །
སྤྱིར་འཛམ་བུའི་གླིང་དུ་ཐོག་མར་གསོ་རིག་དཔག་ཏུ་མེད་པ་ གཅིག་
ཡོད་ཀྱང༌། མདོར་བསྡུས་ན། རྒྱུད་རབ་སྡེ་གསུམ་ནི། ནང་པ་སངས་རྒྱས་
པའི་རྒྱུད་སྡེ་དང༌། ཕྱི་པ་མུ་སྟེགས་པའི་རྒྱུད་སྡེ་དང་། རིག་པ་སྔོན་བྱུང་གི་
རྒྱུད་ སྡེ་ དང༌ གསུམ་མོ། །བབས་ བཅུ་ གཅིག་ནི། བདེ་ གཤེགས་ བཀའི་
བབས། ཚངས་པ་ལྷའི་བབས། དྲང་སྲོང་ལྷའི་བབས། རིགས་གསུམ་ཐུགས་
རྗེའི་བབས། འཕགས་པ་མཁྱེན་པའི་བབས། མཁའ་འགྲོ་མ་བརྡའི་བབས།
གྲུབ་ཐོབ་ལུང་གི་བབས། མུ་སྟེགས་རང་གཞུང་གི་བབས། ལྷ་དངོས་གྲུབ་ཀྱི་
བབས། འདྲེ་གསང་ཚིག་གི་བབས། དོལ་པོ་གླེན་ཚིག་གི་བབས་རྣམས་སོ། །
བཤད་ཚུལ་བཞི་ནི། རྩ་བ་རུ་ཚུགས་སུ་བཤད་པ་དང༌། འགྲེལ་པ་བཤད་པ་
དང་བཅས་ནས་ཡོངས་གྲགས་རྟོག་དཔྱོད་ཅན་དུ་མན་ངག་སྙན་རྒྱུད་ཅན་དུ་
བཤད་པའོ། །
འགྱུར་གཉིས་ནི། རྒྱ་གར་ནས་ནག་པོར་བསྒྱུར་པ་དང་། རྒྱ་ནག་ནས་
དཀར་པོར་བསྒྱུར་པའོ། །ལུགས་བཅུ་གསུམ་ནི། རྒྱ་གར་གྱི་ལུགས་དང་། ཁ་
ཆེའི་ལུགས། བལ་པོའི་ལུགས། གར་ལོག་གི་ལུགས། ཁྲོམ་གྱི་ལུགས། རྒྱ་ནག་
ལུགས། ཞང་ཞུང་གི་ལུགས། གྲུ་གུའི་ལུགས། སོག་པོའི་ལུགས། མོན་གྱི་ལུགས།
མི་ཉག་གི་ལུགས། བོད་ཀྱི་ལུགས། རྡོའི་ལུགས་རྣམས་སོ། །སྨན་གྱི་རྒྱུད་ཆེན་རྣམ་
གྲངས་ནི། སྟོན་པའི་ཐུགས་ཀྱི་འོད་ཟེར་ལས། །རྩ་རྒྱུད་ལེའུ་དྲུག་པ་བསྟན།།སྐུའི་འོད་
137



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལས་བཤད་པའི་རྒྱུད། །ལེའུ་སུམ་ཅུ་རྩ་གཅིག་དང་། །ཡོན་ཏན་འོད་ལས་
མན་ངག་རྒྱུད། །ལེའུ་དགུ་བཅུ་གོ་གཉིས་བསྟན། །ཕྲིན་ལས་འོད་ཀྱི་ཕྱི་མའི་
རྒྱུད། །ལེའུ་ཉི་ཤུ་རྩ་ལྔ་དང་། །གསུང་གི་ཡོངས་གཏད་ལེའུ་གཉིས། །རྒྱུད་
ཆེན་བཞི་དང་མཇུག་དོན་ཀུན། །དྲིལ་བས་བརྒྱ་དང་ལྔ་བཅུ་དྲུག །བདེ་
གཤེགས་རྣམས་ཀྱི་སྤྲུལ་པས་འགྲོ་དོན་དུ། །རྒྱ་གར་ཡུལ་དུ་སྨན་གྱི་སྦྱོར་བ་
གསུངས། །རྒྱ་ནག་ཡུལ་དུ་མེ་དང་རྩ་སྦྱོངས་བསྟན། །དོལ་པོའི་ཡུལ་དུ་གཏར་
ཁ་གཙོ་བོར་བསྟན། །བོད་ཀྱི་ཡུལ་དུ་རྩ་ཆུའི་བརྟག་པ་བསྟན། །ལྷ་ཡི་འཁོར་
ལ་གསོ་དཔྱད་འབུམ་པ་གསུངས། །དྲང་སྲོང་འཁོར་ལ་ཙ་ར་ཀ་སྡེ་བརྒྱད། །
ནང་པའི་འཁོར་ལ་རིགས་གསུམ་མགོན་པོའི་རྒྱུད། །མུ་སྟེགས་འཁོར་ལ་
དབང་ཕྱུག་ཆེན་པོའི་རྒྱུད། །གསོ་དཔྱད་རྒྱུད་འདིར་ཐམས་ཅད་འདུས་པར་
བསྟན། །འདིར་མ་འདུས་པའི་གསོ་དཔྱད་གཞན་ན་མེད། །དེ་ལྟར་རྒྱུད་རྣམས་
དང༌། བསྟན་བཅོས་ཕལ་ཆེ་བ་ཡན་ལག་བརྒྱད་དུ་ཕྱེ་ནས་བསྟན་དགོས་ཏེ།
དང་པོར། ལྷ་ཚངས་པས་བྱས་པའི་གསོ་དཔྱད་འབུམ་པ་དང༌། བར་དུ་དྲང་
སྲོང་ཙ་ར་ཀས་བྱས་པའི་ཙ་ར་ཀ་འབུམ་སྡེར་གྲགས་པ་ལེའུ་ལྔ་བརྒྱ་ཉི་ཤུ་ཡོད་
པ་ལ་སོགས་པ་རྣམས་ལ་ཡན་ལག་བརྒྱད་དུ་བསྡུས་ནས་བསྟན་ནོ། །དེའང་།
ཡན་ལག་བརྒྱད་ནི། དང་པོར། རྐོས་བསྟན་པའི་སྡེ་དང་། གཉིས་པ་གཞི་སྒྲུབ་
པའི་སྡེ། གསུམ་པ་བདུད་རྩི་ཆེན་པོའི་སྡེ། བཞི་པ་མི་འཇིགས་མཚོན་ཆའི་སྡེ།
ལྔ་པ་བདུད་རྩི་རྣམ་ལྔའི་སྡེ། དྲུག་པ་སྲོག་གི་སྒྲོམ་བུའི་སྡེ། །བདུན་པ་གསོ་
བྱེད་རྣམ་ ལྔའི་སྡེ། བརྒྱད་ པ་ གསོ་བྱེད་སྨན་གྱི་སྡེ་རྣམས་སོ། །དེ་ལ་སྟོད་
འགྲེལ་གསེར་གྱི་སྦར་ཁབ། སྨད་འགྲེལ་གསེར་གྱི་ལྡེ་མིག་དང་བཅས་པ་ཡོད་
རྒྱ་བོད་ཡིག་ཚང་ཆེན་མོ།
དོ༑ ༑ཡང་སློབ་དཔོན་དཔའ་བོས་མཛད་པའི་གསོ་དཔྱད་ཡན་ལག་བརྒྱད་པའི་
བསྟན་བཅོས་མཛད་པ་ན། ལུས་དང་བྱིས་པ་གདོན་ལུས་སྟོད། །མཚོན་དང་
འཆི་བ་རྒས་རོ་ཙ། །གསོ་དཔྱད་གང་ལ་གནས་པ་ཡི། །ཡན་ལག་བརྒྱད་དུ་
ངས་བཤད་དོ། །ཞེས་བྱ་བའང་གསུངས་འདུག གཞུང་ཡན་ལག་བརྒྱད་པའི་
དགོངས་པ་ནི་འདི་ལྟ་སྟེ། ནད་སྐྱེད་པའི་རྒྱུ་གཉིས་ལས་རིང་བའི་རྒྱུ་ནི་མ་རིག་
པའོ། །ཉེ་བའི་རྒྱུ་ནི་འདོད་ཆགས་ཞེ་སྡང་གཏི་མུག་གསུམ་མོ། །ནད་རིགས་
ཀྱང་རྒྱས་པར་དབྱེ་ན། བདུན་བརྒྱ་སུམ་ཅུ་སྟེ། དེའང༌། མ་ཞུ་གསུམ་དང་
རིམས་ནད་བརྒྱད། །ལུད་ལྔ་དབུགས་ལྔ་སྐྱི་བུ་ལྔ། །རླུང་ནད་བརྒྱད་ཅུ་མཁྲིས་
ནས་གསུམ། །མངལ་སྐྱོན་མངལ་ནད་ཉི་ཤུ་ལྔ། །སྦྲུམ་མའི་ནད་ལྔ་བྱིས་པའི་
ནད། །བཅུ་གཅིག་པ་ནི་བྱིས་པའི་གདོན། །བཅུ་གཉིས་སྤྱི་གདོན་བཅོ་བརྒྱད་
སྨྱོ་བྱེད་དྲུག །བརྗེད་བྱེད་བཞི་སྟེ་མིག་གི་ནད། །དགུ་བཅུ་རྩ་བཞིར་བཤད་པ་
ཡིན། །སྣ་ནད་རྩ་ལྔ་རྣ་བཅོ་བརྒྱད། །མགུལ་སོགས་ཁ་ནད་བཅུ་དགུའོ། །
ཞེས་པ་ལ་སོགས་ནད་བདུན་བརྒྱ་སུམ་ཅུའི་རྣམ་གྲངས་ངེས་ཚིག་དང་བཅས་
པ་ཡོད་དོ། །མན་ངག་པ་ཕལ་ཆེར་ནད་རིགས་བཞི་བརྒྱ་རྩ་བཞིར་གྲགས་པ་
ལ༑ བརྒྱ་དང་རྩ་ གཅིག་ལྟར་སྣང་འཕྲལ་གྱི་ནད། །མ་བཅོས་རང་དགར་
བཞག་པས་འཚོ་བ་མང༌། །བརྒྱ་དང་རྩ་གཅིག་ཀུན་བཏགས་གདོན་གྱི་ནད། །
གདོན་མ་བཅོས་པར་སྨན་དཔྱད་ལེན་མི་འདོད། །བརྒྱ་དང་རྩ་གཅིག་ཡོངས་
གྲུབ་ཚེ་ཡི་ནད། །མ་བཅོས་འཆི་ལ་བཅོས་ན་འཚོ་བ་མང་། །བརྒྱ་དང་རྩ་
གཅིག་ལས་དབང་སྔོན་གྱི་ནད། །བཅོས་པས་མི་ཐུབ་འཆི་བའི་ནད་དུ་བཤད།།
སྲོག་གཅོད་ནད་དགུ་འདུས་པ་བྱ་བ་ཡིན། །དེ་ལྟར་བཞི་བརྒྱ་རྩ་བཞིར་ཕྱེ་ན་
139
138



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཡང་། །ཚ་གྲང་གཉིས་སུ་མ་འདུས་གང་ཡང་མེད། །ངོས་གཟུང་བརྟག་ལ་སྟོང་
དང་ཉིས་བརྒྱ་ཡང་། །ལྟ་རེག་དྲི་བར་མ་འདུས་བརྟག་ཐབས་མེད། །གསོ་བྱེད་
གཉེན་པོ་སྟོང་དང་རྩ་གཉིས་ཡང་། །སྨན་དཔྱད་ཟས་སྤྱོད་བཞི་རུ་མ་འདུས་
མེད། །གསོ་དཔྱད་ལག་ལེན་སུམ་བརྒྱ་དྲུག་ཅུ་ཡང་། །ངོས་གཟུང་གསོ་ཚུལ་
གསོ་ཐབས་གསུམ་དུ་འདུས། །མདའ་གཞུ་འཕང་ཁེངས་གཏད་ས་མེད་རྩེ་
གང༌། །དེ་བཞིན་རྒྱུད་དང་ཡན་ལག་གནས་སྐབས་མདོ། །དུ་མར་བརྗོད་ཀྱང་
མདོ་དོན་རྣམ་པ་གཉིས། །ནད་དང་ནད་མེད་བྱ་བར་ཧྲིལ་གྱིས་འདྲིལ། །སྨན་
པ་དག་ལ་དགོས་པ་རྣམ་བཞི་ནི། །རི་ཐང་མཚམས་སུ་སྤྱང་སྟེ་ཁྲ་འདྲ་དགོས། །
ནད་ངོ་ལེན་དུས་གླེན་ཏེ་ལུག་འདྲ་དགོས། །ནད་གཉའ་ཅོག་དུས་བརྡར་ཏེ་ཝ་
འདྲ་དགོས། །དཔྱད་ལོག་བྱེད་དུས་དཔའ་སྟེ་སྟག་འདྲ་དགོས། །རླུང་མཁྲིས་
བད་ཀན་གསུམ་གྱི་སྤྱི་ཁོག་ཕུབ། །ཚིག་འདི་དཔེ་ལ་མ་བཞག་ཉམས་སུ་ལོང་།།
དོན་འདི་ཡལ་བར་མ་གཏོང་སེམས་ལ་ཆོངས། །མན་ངག་ཁ་ཁྱེར་མ་བྱེད་སྙིང་
ལ་ཞོག །སྨན་དཔྱད་ཤེས་ལོ་མ་བྱེད་རྟོག་དཔྱོད་གཟོབ། །སྨན་གྱི་རོ་དྲུག་ནི།
མངར་བ། སྐྱུར་བ། ལན་ཚྭ། ཁ་བ། ཚ་བ། བསྐ་བ་དང་དྲུག་གོ །ཞེས་གསུངས་
ཤིང་དེ་ལྟར་གསོ་དཔྱད་སྨན་གྱི་རིག་པ་ལ་མཁས་པ་བོད་རྒྱལ་པོའི་བླ་སྨན་ལ་
བསྐོས་པ་དགུ་ནི། སྟོད་ན་བི་རྗེ་འུག་པ་གསུམ། བར་ན་མི་ཉག་དང་བྲང་ཏི་
གཡུ་ཐོག་གསུམ། སྨད་ན་གཉའ་དང་མཐའ་བཞི་སྟོང་དང་གསུམ། ཞེས་བྱ་
བའི་དྲང་སྲོང་གི་སྤྲུལ་པ་མཁས་བཙུན་ལྡན་པ་རིམ་པར་བྱུང་སྟེ། རྒྱལ་པོའི་
ལུང་གིས། ང་ནི་ཀུན་གྱི་ལྷ་ཡིན་ལ། །འདི་དག་ང་ཡི་རྗེ་ཡིན་པས། །ཀུན་
གྱིས་ལྷ་རྗེར་མཚན་གསོལ་ལ། །མཆོད་ཅིང་བཀུར་བའི་གནས་སུ་བསྟེན། །
རྒྱ་བོད་ཡིག་ཚང་ཆེན་མོ།
གསུངས་པའི་དྲིལ་བསྒྲགས་སོ། །
རྗེ་ དེའི། བློན་ པོ་ ནི། མགོས་ ཁྲི་ བཟང་ ཡབ་ ལྷག དབས་ རྒྱལ་ ཏོ་ རེ། ཁྲི་
གསུམ་རྗེས་སྟགག་ སྣ། གཉེར་ སྟག་ བཙན་ ལྡོང་ གཟིགས་ ལ་ སོགས་
པས་མཛངས་ཀྱིས་ལས་ཐབས་བྱས། ཞང་རྗེ་རྒྱལ་གཟིགས་དང༌། སྟག་སྒྲ་
ཀླུ་གོང་གིས་ཕྱིའི་དགྲ་བརྟུལ། རྒྱའི་བཀྲ་ཤིས་ཁྲི་སྒོ་ཕབ་པ་ལ་སོགས་ཀྱི་ལོ་
རྒྱུས་ཕྱིའི་རྡོ་རིང་ལ་བྲིས་ཡོད་དོ། ཁྲི་སྲོང་ རྗེ་སྟག་སྣས་རྒྱ་དང་གྲུ་གུ་འཇང་
གསུམ་གྱི་མོལ་འདུམ་བྱས། རྒྱ་བོད་མཚམས་སུ་བོད་ཀྱི་དཔའ་བོ་མི་དགུས་
མགོ་བྱས། སྐྱེ་འདུས་ཀྱི་དམག་དཔུང་སོ་བསྲུང་ལ་བཞག་པ་ལ། བཀའ་མ་
ལོག་གཟེར་བའི་སྡེ་ཆེན་པོ་ཆགས་ནས། མཐའ་དམག་བོད་དུ་མི་འཇུག་པར་
བྱ་བ་ལ་སོགས་སྤྲུལ་པའི་ཆོས་རྒྱལ་ཆེན་པོ་འདི་ནི་རྒྱུ་མཚན་དུ་མའི་སྒོ་
ནས་བོད་ལ་བཀའ་དྲིན་ཤིན་ཏུ་ཆེ། འདི་དགུང་ལོ་ལྔ་བཅུ་དྲུག་ཅུ་རེ་བརྒྱད་པ་མིན་
ནམ་ཡང་ཟེར་རྩ་དྲུག་བཞེད་པ། ཤིང་མོ་གླང་ལོ་ལ་ཟུར་མཁར་དུ་སྐུ་གཤེགས་
སོ། ཁྲི་སྲོང་ལྡེ་བཙན་བང་སོ་མུ་ར་རི་ལ་ཡོད། །མིང་ནི་འཕྲུལ་རི་གཙུག་སྣ་བྱ་
བ་ཡིན། །བང་སོ་ཕྱི་རྒྱ་ཅན་ཞེས་བྱ་བར་གྲགས། ། འདིའི་རྩ་ན་རྡོ་རིང་ཡི་
གེ་བྲིས་པ་གཅིག་ཀྱང་ཡོད་དོ། །རྗེ་དེ་དང་ཚེ་སྤོང་བཟའ་དཀར་རྒྱལ་མེ་ཏོག་
སྒྲོན་ གྱི་ སྲས་ བཞི་ ལས། གཅེན་མུ་ཁྲི་བཙན་པོ་སྐུ་གཞོན་ནུ་ ལ་ གཤེགས་
པས་བང་སོ་མེད་དོ། །དེ་འོག་མུ་ནེ་བཙན་པོ་ཆུ་ཕོ་སྟག་ལ་བྲག་དམར་དུ་
འཁྲུངས་ལོ་ གཅིག་ ཟླ་ དགུ་ རྒྱལ་ ས་ བཟུང་། ཡབ་ ཀྱི་ དུས་ མཆོད་
ལ་ཚུལ་འཇུག་ གི་ ཟླ་ བ་ ལ་བསམ་ ཡས་ ཀྱི་ མདོ་ སྡེ་ མཆོད་ པ་ དང་།
ཆོ་འཕྲུལ་ཟླ་བ་ལ་འདུལ་བའི་མཆོད་པ་གཙུགབོད་འབངས་བྱིངས་པོའི་དབུལ་
141
140



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཕྱུག་ཐེང་གསུམ་སྙོམ་ཀྱང་རང་རང་གི་སྦྱིན་ཤུགས་ཡིན་པར་དགོངས། མངོན་
པའི་ མཆོད་ པ་ འཛུག་ རྩིས་ ལ་ སོགས་ཁྲིམས་ གཉིས་ དར་བར་མཛད་པའི་
དགོངས་པ་ཡོད་ནའང་། དགུང་ལོ་ཉི་ཤུ་རྩ་དགུ་པ་ལ་དུག་གིས་བཀྲོངས་སོ། །
འཕྲུལ་ཆེན་མུ་ནེ་བཙན་པོའི་བང་སོ་ནི། །ཨག་ཚོམ་བང་སོའི་གཡས་ངོས་
མདུན་ན་ཡོད། །མིང་ནི་ལྷ་རི་ལྡེམ་བུ་བྱ་བ་ཡིན། །དེ་འོག་མུ་ཏིག་བཙན་
པོས་ཞང་རྒྱ་ཚའི་བུ་བསད་པས། དེ་པ་ཚང་གིས་གཡོ་ཐབས་ཀྱིས་བཀྲོངས།
མུ་ཏིག་བཙན་པོའི་བང་སོ་དོན་མཁར་མདའ་ན་ཡོད། །མིང་ནི་སྐྱ་རེངས་
ལྡེངས་པ་ལགས་སོ་སྐད། །གཅུང་པོ་ཁྲི་ལྡེ་སྲོང་བཙན་ཤིང་ཕོ་འབྲུག་ལ་བྲག་
དམར་དུ་འཁྲུངས། ལོ་བཞི་པ་ལ་གཅེན་འདས་ནས་ཁོང་ལ་རྒྱལ་སྲིད་བསྐོས་
པ་ཉམས་སད་པའི་ཕྱིར། ཁྲིའི་སྟེང་དུ་བཞུགས་དབུ་ལ་ནོར་བུའི་གཙུག་རྒྱན་
གསོལ་ནས། ལྗིད་མ་ཐེག་པར་མཇིང་པ་གཡོ་ཙམ་བྱུང་ནའང་། བཀྲ་ཤིས་
པའི་ལྟས་མང་དུ་བྱུང་བས། སད་ན་ལེགས་མཇིང་ཡོན་ཞེས་པའི་མཚན་
ཆགས། རྒྱལ་སྲིད་ལོ་སུམ་ཅུ་རྩ་གཉིས་བཟུང་བློན་པོ་ས་མང་རྗེ་ལྡ་ལྡོང་དང༌།
སྦྲ་རྒྱལ་མཚོན་སྐོང་གིས་བྱས། པཎྜི་ཏ་བི་མ་ལ་མི་ཏྲ་དང་། ཀ་མ་ལ་ཤཱི་ལ། ཛྙཱ་
ན་སེ་ན། བལ་པོ་ཧཱུྃ་ཀ་ར་རྣམས་སྤྱན་དྲངས། ལོ་ཙཱ་བ་འཁོན་ཀླུའི་དབང་པོ་
བསྲུང་བ་ལ་སོགས་པ་རྣམས་ཀྱིས་སྔར་སྐད་སྣ་ཚོགས་ཀྱིས་བསྒྱུར་བའི་ཆོས་
ཐམས་ཅད་རྒྱ་གར་བ་བསྟན་པའི་འབྱུང་ཁུངས་ཡིན་པས། རྒྱ་གར་གྱི་སྐད་ཤ་
གཅིག་ཏུ་བསྒྱུར། བོད་སྐད་གསར་བཅད་ཀྱིས་གཏན་ལ་ཕབ་སྔ་མོའི་ཡབ་
མེས་རིམ་པས་ལྷ་ཁང་མང་དུ་བཞེངས་འདུག ང་ནི་འཛམ་བུའི་གླིང་དུ་ཆེ་ཚད་
ཐུབ་པའི་ལྷ་ཁང་གཅིག་བཞེངས་པར་འདོད་པས། ཉི་མ་ཙམ་དང༌། སྐར་ཆེན་
རྒྱ་བོད་ཡིག་ཚང་ཆེན་མོ།
གྱི་ཚད་ཙམ་བཞེངས་པའི་ས་མིག་འཚོལ་ཅིག་གསུངས་པ་ལ་བློན་འབངས་
བྱིངས་པོའི་བློར་མ་འཁྱུད་དེ། ཆུ་དང་རི་བྲག་གིས་བཀག་ནས་རྒྱ་ཆེན་དེ་འདྲ་
ཤོངས་ས་བོད་ཡུལ་ན་མེད་དོ་ཟེར་ རིམ་པར་ཞུས་པས། འོ་ན། སྐར་མ་ཆུང་
ཤོས་རྒྱང་གྲགས་གཅིག་གི་ཁྱོན་ཡོད་ཟེར་བར་འདུག་པ། དེ་ཙམ་གཅིག་ཅིས་
ཀྱང་བྱེད་གསུངས་ནས་སྐར་ཆུང་རྡོ་རྗེ་དབྱིངས་ཀྱི་ལྷ་ཁང་བཞེངས། ལྷ་སའི་
ཁྱམས་ཁྲབ་བཟོས་རབ་བྱུང་ཐམས་ཅད་ཀྱི་འཚོ་བ་སྦྱར། ལྷ་ས་དང༌། བསམ་
ཡས་ལ་སོགས་སུ་བཤད་གྲྭ་བཅུ་གཉིས། ཡེར་པ་དང་། མཆིམས་ཕུ་ལ་སོགས་
པར་བསྒོམ་གྲྭ་བཅུ་གཉིས་བཙུགས། སྟངས་འབུལ་དྲུག སེམས་ཕྱོགས་བཅུ་
གཉིས་སུ་བྱས་ནས་དམ་ཆོས་དར་ཞིང་རྒྱས་པར་མཛད། དགུང་ལོ་ལྔ་བཅུ་རྩ་
བཞི་པ། མེ་མོ་བྱ་ལ་སྦྲགས་ཀྱི་ཕུར་འདས་སོ། །རྒྱལ་ཆེན་བང་སོ་འཕྲུལ་རྒྱལ་
མདའ་ན་ཡོད། །ཡུམ་གྱིས་ཆབ་གང་སྐོངས་པས་ནང་གིས་མཐོང༌། །མིང་ནི་
རྒྱལ་ཆེན་ འཕྲུལ་ རི་ལགས་ སོ་ སྐད། །དེའི་མདུན་ན་ཆེ་གེ་ཡིག་ཚང་དུ་མ་བྲིས་པའི་རྡོ་རིང་
ཆེན་པོ་གཅིག་ཀྱང་ཡོད་དོ། །རྗེ་དེ་དང་འབྲོ་བཟའ་མང་པོ་རྗེའི་སྲས་ལྔ་སྟེ། གཙང་མ་
དང༌། དར་མ་དང༌། རལ་པ་ཅན། ལྷུན་རྗེ། ལྷུན་གྲུབ་རྣམས་ལས་གཙང་མ་
ཆོས་ལ་དགའ་ཆེས། དར་མ་སྡིག་ལ་དགའ་ཆེས་པས། རྒྱལ་སར་མ་བསྐོས།
ལྷུན་རྗེ། ལྷུན་གྲུབ་གཉིས་གཞོན་ནུ་ལ་འདས་པས་བང་སོ་ཡང་མེད་དོ། །བར་
པ་རལ་པ་ཅན་ནི། ཁྲི་སྲོང་ལྡེ་བཙན་འཁྲུངས་ནས་ལོ་བདུན་ཅུ་དོན་དྲུག་སོང་
བའི་མེ་ཕོ་ཁྱི་ལོ་ལ་འུ་ཤང་རྡོར་སྐུ་འཁྲུངས། ལོ་བཅུ་གཉིས་པའི་ཐོག་ཏུ་བློན་
པོ་རྣམས་གྲོས་བྱས་ནས་རྒྱལ་སར་བསྐོས། སྲིད་ལོ་ཉི་ཤུ་རྩ་བཞིའི་བར་ལ་
བཟུང་། བློན་པོ་བྲན་ཁ་དཔལ་ཡོན་དང་། འབྲོ་ཁྲི་བཟང་རམ་ཤགས། འབྲེ་
143
142



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཁྲི་རྗེ་སྟག་སྣ་གསུམ་གྱིས་བྱས། རྒྱ་གར་གྱི་མཁན་པོ་ཛི་ན་མི་ཏྲ་དང་། སུ་ལེན་
དྲ་བོ་ཏི། པྲ་ཛྙཱ་དྷེ་བ། ཤིནྟི་གནྡྷ་རྣམས་སྤྱན་དྲངས། ལོ་ཙཱ་བ་བནྡེ་ཡེ་ཤེས་སྡེ་ལ་
སོགས་པ་མང་པོས་ཆོས་ཀྱི་དག་ཐེར་མང་པོ་ལེགས་པར་མཛད། སྔར་མ་
བསྒྱུར་བ་རྣམས་ཀྱང་བསྒྱུར། ལྕགས་མོ་ཕག་ལོ་ལ་འུ་ཤང་རྡོ་དཔལ་དཔེ་མེད་
བཀྲ་ཤིས་དགེ་འཕེལ་གྱི་གཙུག་ལག་ཁང་རྒྱ་ཕིབས་དགུ་བརྩེགས། ཁྱུང་ནམ་
མཁའ་ལ་ལྡིང་པ་འདྲ་བ་བཞེངས། ཡབ་མེས་ཀྱིས་གཙུག་ལག་ཁང་བཞེངས་
པར་དམ་བཅས་ནས་མ་འབྱོངས་པ་རྣམས་གསོས། རྒྱ་ནག་རི་བོ་རྩེ་ལྔར་ལྷ་
ཁང་དང་ཤ་ཆུ་སྡོང་བཙན་གྱི་མཚོའི་དཀྱིལ་དུ་ལྕགས་ཀྱི་སྡོང་པོའི་སྟེང་དུ་སངས་
རྒྱས་སྟོང་རྩའི་ལྷ་ཁང་དང༌། རླངས་ཡུལ་གྱི་རིང་པོ་གསུམ་པར་སླེའུ་འཕྲུལ་གྱི་
ཀྲེ་དང་འོག་ཏུ་ཀ་བྲག་དཀོན་མཆོག་འབྱུང་གནས། བོད་དུ་བྱམས་ཆེན་ལྷ་ཁང་།
ཉང་རོ་རྩིག་ནར་གསར་དུ་ལྷ་ཁང་ཁྲབ་སྒོ་ཅན་རྣམས་བཞེངས། བཙུན་མོ་
ཅོག་རོ་ཟ་དཔལ་གྱི་ངང་ཚུལ་གྱིས་བཙན་ཐང་གཡུའི་ལྷ་ཁང་། ཉང་བཟའ་
མཆོག་གི་ལྷ་མོས་སྨོན་འགྲོ་སྟག་ཚལ་གྱི་ལྷ་ཁང་བཞེངས། གཅེན་དར་མས་
འབྲི་ལྷ་ཁང་དང་། དེའི་བཙུན་མོ་བཙན་མོ་འཕན་གྱིས་ཡར་ལུང་དཔག་བསམ་
ལྗོན་ཤིང་དང་། ཕུག་པོ་ཆེའི་ལྷ་ཁང་། མཁས་བཙུན་སྔགས་པ་དང༌། བཙུན་
ཆེན་རྣམས་ཀྱིས་བྲག་ལྷ་མགོན་པོ་དང་ཡེར་པ་ཡང་དབེན། ཉང་ཏིང་འཛིན་
གྱིས་ཞའི་ལྷ་ཁང་དང་། བྲན་ཀ་དཔལ་ཡོན་གྱིས་དབྱེས་ཚལ་དང་དམས་ཡུལ་
མེ་ལོང་ཐང་། ཀ་བ་དཔལ་བརྩེགས་ཀྱིས་ཀ་བ་ཡུལ་སྣ། ཚེ་སྤོང་སྟག་བཟང་
ར་མདོས། སྟོད་ལུང་རྣག་མ། ཚེ་སྤོང་ལྷ་བཟང་ཀླུ་དཔལ་གྱིས་བོ་དོང་བྱ་
རྒོད་གཤོངས་ཀྱི་ལྷ་ཁང་རྣམས་བཞེངས། ལར་ན་འདི་ཡན། བོད་ཀྱི་རྒྱལ་
རྒྱ་བོད་ཡིག་ཚང་ཆེན་མོ།
བློན་རྣམས་ཀྱིས། རྒྱ་བོད་དུ། གཙུག་ལག་ཁང་སྟོང་རྩ་བརྒྱད་བཞེངས་པར་
འདོད་དོ། །ཆོས་རྒྱལ་དེ་ནི་སྔོན་སངས་རྒྱས་ཀྱི་ལུང་བསྟན་པ་ན། གྲོང་ཁྱེར་
རྡོ་འཇོག་ཅེས་བྱ་བ་ན་ཁྱིམ་བདག་རལ་པ་ཅན་བྱ་བས། བསྟན་པའི་བྱ་
བ་རྒྱ་ཆེར་བྱེད་པར་འགྱུར་རོ། །ཞེས་གསུངས་པ་ལྟར་ཡིན་ཅིང་ཕྱག་ན་རྡོ་རྗེའི་
སྤྲུལ་པར་གྲགས་སོ། །ཕྲིན་ལས་ཀྱི་གཙོ་བོར། དམ་ཆོས་ལ་སྤྱོད། དཀོན་
མཆོག་མཆོད། ཚོགས་གཉིས་ཀྱི་ནོར་བསོག རྒྱལ་ཁྲིམས་ཆོས་བཞིན་སྐྱོངས།
རབ་ཏུ་བྱུང་བ་རེ་རེ་ལ་འབངས་མི་ཁྱིམ་བདུན་བདུན་ཕུལ། འཚོ་བ་སྦྱར་བཀུར་
སྟི་ཆེ་བའི་ཚད་དགེ་འདུན་ལ། སྐྱེ་བོས་ལབ་གཏོང་བ་དང་མཛུབ་མོ་བསྒྲེང་པ་
བྱུང་ན། རྒྱལ་པོས་ངའི་མཆོད་གནས་ལ་དེ་བཞིན་བྱེད་པ་མ་འོས་གསུངས་ནས།
མཛུབ་མོ་བཅད་པ་བྱུང་ཞིང་དེ་ལྟར་བསྟན་པའི་གཤེད་དང་མངའ་ཐང་སྐྱེས།
སྔར་ཡབ་མེས་ཀྱི་རིང་ལ་ཆབ་འོག་ཏུ་མ་ཆུད་པའི་ཤར་ཕྱོགས་རྒྱ་ནག་པོ་དབང་
དུ་བསྡུས། སོ་མཚམས་སྤོ་ལོན་ཤན་གྱི་རི་རྒྱུད་དར་དཀར་ཀྱི་ཡོལ་བ་འདྲ་བ་
ལ་གཏུགས། ནུབ་ཕྱོགས་སྟག་གཟིག་གི་སོ་མཚམས། སྟག་ཤ་དུང་གི་སྒོ་མོ་
ཅན་ལ་གཏུགས། བྱང་ཕྱོགས་ཧོར་གྱི་སོ་མཚམས་བྱེ་མ་རྐང་རིང་ཉ་ཡི་རྒྱབ་
འདྲ་བ་ལ་གཏུགས། ལྷོ་ཕྱོགས་སུ་མོན་ཏ་ལ་ཝ་ཏི་ཤེལ་གྱི་དུམ་བུ་འདྲ་བ་ལ་
གཏུགས་ཤིང༌། འཛམ་བུ་གླིང་གི་གསུམ་གཉིས་དབང་དུ་བསྡུས་པར་བྱས་སོ།།
དེ་དུས་རྒྱལ་པོས་བོད་དམག་འབུམ་ཕྲག་འགའ་རེ་ཁྱེར་ནས། རྒྱའི་ས་ཆ་མང་
དུ་བཅོམ། གྷ་ཐག་གི་ས་ན་སྨོན་རི་དོལ་དཀར་བྱ་བ་ཡོད་པར་སྒར་ཆེན་བཏབ།
ཤར་སྨད་ཙོང་ཁའི་མཐིལ་ཐུག་དམག་ཁྱེར་བ་ཡིན་གསུངས་པས་རྒྱལ་ཆེན་
རྣམ་སྲས་དུང་གི་ཁྱེའུ་ཆུང་ལོ་བརྒྱད་པ་གཅིག་ཏུ་སྤྲུལ་ཏེ་བོད་རྒྱལ་པོ་ཁྲིའུ་ཤིང་
145
144



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གི་ཐོག་ན་བཞུགས་པའི་མདུན་དུ་པུས་བཙུག་ཐལ་མོ་སྦྱར་ནས། འདི་མན་ལ་
ངའི་སྒོས་ཀྱི་བྲན་འཁོར་མི་ཉག་མ་གྷ་ཟུང་ཡོད་པ་ལ་དམག་གི་བརྡ་དེད་མི་
གསུང་བ་དགོས་ཟེར་བ་ལ། དེ་བཞིན་ཡིན་ན་རྒྱ་བོད་ལ་སོགས་མི་གཞན་དང་
མི་འདྲ་བའི་རྟགས་མཚན་རེ་ཡོད་པར་གྱིས་གསུངས་པས། མི་ཉག་གི་རལ་པ་
འདི་བཞག་པ་ཡིན་བྱ་བ་དང་། རྒྱལ་པོ་འདིའི་རིང་ལ་གྲུ་གུའི་ཡུལ་ནས་གཡུ་
རྙིང་དྲེའུ་ཁལ་རྒྱབ་བཅོ་བརྒྱད་འབུལ་བྱུང་བས་བོད་ན་གྲུ་གུའི་གཡུ་རྙིང་ཡིན་
ངེས་དེ་ལས་མེད་དོ་བྱ་བ་དང་། འུ་ཤང་རྡོའི་ལྷ་ཁང་བརྩིག་དུས་མིག་གཅིག་པ་
དང༌། ཙུ་ཏ་རྐང་གཅིག་པ་སོགས་རྒྱལ་ཁམས་གཞན་མང་པོའི་ལམ་མི་ཡོང་
བའི་རྒྱུ་མཚན། ཕྱི་ས་འོག་ནས་དེ་ལྟ་བུའི་མགོ་དང་། རུས་པ་མང་དུ་ཐོན་པ་
བྱུང་ཟེར་བ་འདུག་པས་ན། བོད་རྒྱལ་པོའི་མངའ་ཐང་ཆེ་ཤོས་སུ་བྱུང་བར་
གདའོ། །དུས་དེ་ཙ་ན། ཁྱིམ་ནི་བག་དྲོ་མི་ནི་ཁོང་དལ། ཕྱུགས་ནི་ལོ་དང་ཟླ་
བ་ན་བསྡུད། མི་ཉལ་ཉི་མས་སློང་། འབྲི་ཡན་སྣ་མེད། རྟ་ཡན་སྒྲོག་མེད། སྒོ་
ལ་ཁྱི་མེད། རྗེ་བྱམས། འབངས་གུས། གྲོགས་གཞུང་བཟང་། གཉེན་ཤ་ཚ།
ཕོ་ནི་དཔའ། མོ་ནི་མཛངས་ལ་ཆས་བཟང་། བོད་འབངས་བྱིན་པོ་བདེ་སྐྱིད་
ལ་ལོངས་སྤྱོད། སངས་རྒྱས་ཀྱི་བསྟན་པ་ཆེས་དར་ཞིང་རྒྱས་པར་མཛད་པས་
ན་སྐུ་དྲིན་ཤིན་ཏུ་ཆེའོ། །འདི་ཡན་ཆད་ལ་སྐྱིད་པའི་གདུང་རབས་ཕྱེད་དང་
བཅུ་དང༌། ཤིན་ཏུ་སྐྱིད་པའི་གདུང་རབས་ཕྱེད་དང་ལྔ་ཟེར་རོ། །ཕྱེད་མ་ནི།
ཆོས་རྒྱལ་སྲོང་བཙན་སྒམ་པོ་དང༌། མེས་ཨག་ཚོམས་ཀྱི། སྲས་གཞོན་ནུ་
ལ་འདས་ནས། རྒྱལ་སྲིད་སྐྱར་མ་རེ་བཟུང་པ་ལ་ཟེར་རོ། །
དེ་རྟིང་། ནག་པོའི་ཕྱོགས་དར་དུ་ཉེ་བ་དང་བོད་སྤྱི་མཐུན་གྱི་བསོད་
རྒྱ་བོད་ཡིག་ཚང་ཆེན་མོ།
ནམས་འགྲིབ་པས། རྗེ་ལ་བཙུན་མོ་ཅོག་རོ་བཟའ་དཔལ་གྱི་ངང་ཚུལ་མ་དང༌།
མཆིམས་བཟའ་དཀར་རྒྱལ། སྣ་ནམ་བཟའ་མང་མོ་ཁོད་ལེགས། ཉང་བཟའ་
མཆོག་གི་ལྷ་མོ། ཚེ་སྤོང་བཟའ་མདོ་རྒྱལ་མ་དང་ལྔ་ཡོད་ཀྱང་སྲིད་མ་ཟིན།
རྒྱལ་པོའང་ཧ་ཅང་ཆོས་ལ་དད་ཆེས་པས། སྦས་སྟག་སྣ་ལ་སོགས་སྡིག་བློན་
རྣམས་ཀྱིས། བན་ཆེན་པོ་བཀུམས། ལྷ་སྲས་གཙང་མ་གྲོ་མོར་སྤྲུགས། བཙུན་
མོ་དམ་པ་དང་བྲན་ཀ་དཔལ་ཡོན་ཉེས་མེད་ལ་སྐྱོན་ཕབ། རྒྱལ་པོ་ཉིད་ཀྱང་།
དགུང་ལོ་སོ་དྲུག་པ་ལྕགས་མོ་བྱ་ལོ་ལ་ཅོག་རོ་ལེགས་སྒྲ་ལྷ་ལྡོང་བཙན་
གྱི་མལ་གྲོ་ཞང་པའི་ལྷ་ཁང་རྡོ་སྐས་ལ་བཞུད་པ་ལ་རལ་གྲིས་བཙབས་ནས་
བཀྲོངས་སོ། ཁུ་ཆེན་རལ་པ་ཅན་གྱི་བང་སོ་ནི། །དོན་མཁར་མདའི་གཡོན་གྱི་
ཕྱོགས་ན་ཡོད། །མིང་ནི་ཁྲི་སྟེང་རྨང་རི་ལེགས་སོ་སྐད། །དེའི་ཙ་ན། རྡོ་རིང་
ཡི་གེ་མེད་པ་གཅིག་ཀྱང་ཡོད། དེ་ལྟར་རྒྱལ་པོ་ལ་སྲས་མེད། ལྷ་ཁང་ལ་
མངའ་གསོལ་མེད། བང་སོ་ལ་ནོར་མེད། རྡོ་རིང་ལ་ཡི་གེ་མེད་ཟེར། དེ་ཡན་
ཆད་མུ་ནེ་བཙན་པོ་ཐེ་བའི་རྒྱལ་སར་བཞུགས་པ་བཞི་བཅུ་རྩ་གཉིས་བྱུང་ངོ་། །
ལོ་གྲངས་སྟོང་དང་བཞི་བརྒྱ་བཞི་བཅུ་ཞེ་བཞི་ཙམ་སོང་བར་བྱེད་དོ། །རྗེ་
འབངས་སྐྱིད་པའི་ཉི་མ་བདེ་བའི་དུས་ཡིན་ནོ། །གཅེན་པོ་གླང་དར་མ་ཆུ་མོ་
ལུག་ལོ་པ་ཡིན། སོ་དགུ་ལོན་པའི་དུས་ན་ཁྲི་རལ་དཀྲོངས་ནས་ཁོང་གིས་
རྒྱལ་སྲིད་བཟུང་། ལོ་གཉིས་རྒྱལ་པོ་ཚུལ་བཞིན་བྱས། ཆུ་མོ་ཕག་གི་ལོ་
མཇུག་ནས་ཐུགས་ལ་གདོན་གསོལ་བ་དང༌། བློན་པོ་རྒྱལ་ཏོ་རེ་སྟག་སྣ་ཅན་
ལ་སོགས་སྡིག་ལ་དགའ་བ་རྣམས་ཀྱིས་བསྒྱུར་ནས། སྔར་ནུ་བོ་ལ་རྒྱལ་སྲིད་
བསྐོས་པའི་སྙིང་ནད་བྱས། བོད་དུ་སངས་རྒྱས་ཀྱི་བསྟན་པ་བསྣུབས། ལོ་ཕྱེད་
147
146



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དང་བཞིར་སྡིག་རྒྱལ་ཁོ་ན་བྱས། ལོ་ཞེ་བཞི་པ་མེ་ཕོ་སྟག་ལོའི་དུས། ཡེར་
པའི་ལྷ་རི་སྙིང་པོ་ན་ལྷ་ལུང་དཔལ་གྱི་རྡོ་རྗེ་ཡོད་པའི་སར་ནམ་ཕྱེད་ན་ལྷ་མོ་
ནག་མོ་བུད་མེད་དུ་སྤྲུལ་བྱུང་ནས། ད་བོད་ན་གྲུབ་ཐོབ་ཁྱོད་ལས་མེད། སྡིག་
ཅན་རྒྱལ་པོ་བསྒྲལ་རན་ཟེར་བ་བྱུང་ནས། ལྷ་སའི་རྡོ་རིང་གི་རྩ་རུ་ལྷ་ལུང་
དཔལ་གྱི་རྡོ་རྗེས་རྒྱལ་པོ་བཀྲོངས་ནས་བྲོས་སོ། །དེ་དུས་རྒྱལ་པོ་ན་རེ། ང་
སྒྲོལ་བ་ཡང་ན་ལོ་གསུམ་གྱིས་ཕྱིས། ཡང་ན་ལོ་གསུམ་གྱིས་སྔས་ཟེར་ལོ།
སྡིག་རྒྱལ་དེའི་རྐྱེན་གྱིས་ཆུ་མོ་ཕག་ནས། ལྕགས་ཕོ་རྟའི་བར་ལོ་དྲུག་ཅུ་རྩ་
བརྒྱད་ཙམ་བོད་དུ་དམ་ཆོས་ནུབ་འདུག དར་མའི་བང་སོ་འཕྲུལ་དང་རྒྱལ་
ཆེན་བར། །དེའི་མིང་ནི་བང་རིམ་འཁོར་ལོ་ཅན། །ཟེར་ཏེ་རྩིག་པའི་འཕྲོ་ལ་
ལུས་སོང་སྐད། །གླང་དར་མ་ལ་སྨད་ཀྱི་སྟེང་ཟེར་རོ། །འདི་མན་ཆད། བོད་
སིལ་བུར་ཆད་དེ། དར་མ་དཀྲོངས་རྟིང་བཙུན་མོ་ཆེ་བས། བུ་ཆུང་གཅིག་
བཙལ་ནས། མདང་མོ་རང་ལ་སྐྱེས་པའི་བུ་ཡིན་བྱས་པས་མདང་སྐྱེས་ཀྱི་བུ་
ཆུང་ལ་སྲེའུ་མི་ཡོང་སྟེ་ཡུམ་གྱི་བཀའ་བརྟན་ཏུ་ཆུག་བྱས་པས། ཡུམ་བརྟན་
བྱུང༌། དེས་དབུ་རུ་བཟུང་། ཆུང་བ་ལ་ལྟོ་བོར་གྱི་སྲས་གཅིག་ཡོད་པ། མར་
མེའི་འོད་ལ་སྲུངས་པས། འོད་སྲུངས་བྱུང་དེས་གཡོ་རུ་བཟུང་། དབུ་གཡོར་
འཁྲུག་པ་བྱས། རྒྱལ་རིགས་གཅིག་ལ་ཕྱོགས་རིས་གཉིས་སུ་ཕྱེ། བློན་པོ་ཁུ་
ཐོག་སྦྲ་ཤང་སྲི་དང༌། རྔོག་ཡག་གསུམ་སྒྲ་རྗེ་ཡབ་དང་། རྔོག་རྒྱལ་ཏོ་རེ་གེལ་
པ་རྣམས་ཀྱིས་བྱས། རྒྱལ་བློན་དེ་རྣམས་བསོད་ནམས་ཆུང་བས། ས་མོ་གླང་
ལ་ཁེངས་ལོག་བྱུང་། མེ་མོ་བྱ་ལ་བང་སོ་རྣམས་བཤིགས། རྗེ་འབངས་བྱེ།
རྒྱལ་ཁྲིམས་ཞིག་ཆོས་ཁྲིམསཉམས། ཕྱིའི་སོ་ཁ་ཤོར། བོད་ནང་འཁྲུགས།
148
རྒྱ་བོད་ཡིག་ཚང་ཆེན་མོ།
གླང་དར་མས་ཆུ་མོ་ཕག་ལ། བསྟན་པ་བསྣུབ་པའི་མགོ་ཚུགས་ནས་ལྕགས་ཕོ་
རྟ་ལ་དབུས་གཙང་གི་མི་དྲུག་གམ་བཅུས། མདོ་སྨད་དུ་རབ་ཏུ་བྱུང་ནས།
བསམ་ཡས་སུ་བོད་རྒྱལ་ཚ་ལ་ན་ཡབ་སྲས་ཀྱིས་སྤྱན་སྔར་སླེབ་པ་ཡན་ལོ་དྲུག་
ཅུ་རྩ་བརྒྱད་ཀྱི་བར་ལ། སྤྱིར་བོད་དང་། སྒོས་དབུས་གཙང་རུ་བཞིར་སངས་
རྒྱས་ཀྱི་བསྟན་པའི་སྒྲ་མི་གྲགས་པ་བྱུང་སྟེ། སྡོམ་པ་འབོག་ལེན་གྱི་བཀའ་
ཆད། གཙུག་ལག་ཁང་རྣམས་སུ་ཝ་ཁྱིའི་ཚང་བཅས། ཚེར་ཕུང་སྐྱེས། བཤས་
ར་ལུད་ཁང་བྱས། ལྡེར་བཟོ་ལ་སྤྲང་པོའི་སྦ་ཟོམ་སྐལ། མི་དགེ་བའི་ལས་
ཐབས་སྣ་ཚོགས་བྱུང་བས། གླང་དར་མ་ཡབ་སྲས་ནི་བོད་འབངས་ལ་བཀའ་
དྲིན་ཤིན་ཏུ་ཆུང་ངོ་། །ཡུམ་བརྟན་དགུང་ལོ་སུམ་ཅུ་རྩ་དྲུག་ལ་འདས་ཏེ་བང་སོ་
མེད་དོ། །འོད་སྲུངས་ནི། ཤིང་མོ་ལུག་ལོ་པ་ཕོ་བྲང་ཡུམ་བུར་བཙས་པ་སྟེ།
སུམ་ཅུ་རྩ་དགུ་ལ་ཡར་ལུང་འཕན་མདར་འདས་སོ། །འོད་སྲུངས་བང་སོ་
འཕྲུལ་གྱི་རྒྱབ་ན་ཡོད། །མིང་ནི་སྐྱེའུ་ལྷ་རྟེན་ལགས་སོ་སྐད། །དེ་ཕྱིན་ཆད་
བང་སོ་བརྩིག་བ་ཡང་ནུབ་སོ། །
བསྟན་པ་ཕྱི་དར་གྱི་བྱུང་ཚུལ་ནི། གླང་དར་མས་བསྟན་པ་བསྣུབས་པའི་
ཚེ༑ དཔལ་ཆུ་བོ་རི་ནས། འཇད་པ་གཙང་རབ་གསལ་དང༌། བོ་དོང་པ་གཡོ་
དགེ་འབྱུང་། སྟོད་ལུང་པ་དམར་ཤཱཀྱ་མུ་ནེ་གསུམ་གྱིས། འདུལ་བའི་པོ་ཏི།
དྲེའུ་ཁལ་རྒྱབ་གཅིག་བཀལ་ནས་མངའ་རིས་ལ་བྲོས། གར་ལོག་ལ་ཕྱིན། ལོ་
ཙཱ་བ་མེད་པས་འགྲོ་དོན་མ་བྱུང་བར། ཧོར་ཡུལ་བསྐོར་ནས། མདོ་སྨད་ཨན་
ཆུང་རྣམ་རྫོང་དན་ཏིག་ཤེལ་གྱི་ལྷ་ཁང་དུ་སླེབས་པ་དང་། དེ་ཕྱོགས་རྣམས།
སྡིག་རྒྱལ་དང་ཐག་འགྱང་ཞིང་༌། སྙིང་རུས་ཆེ་བས་ཆོས་ཀྱི་བརྡ་མཚོན་ཙམ་
149



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཡང་འདུག་པ་དང༌། བོན་པོའི་རྒན་པོའི་དམུ་ཟུ་གསལ་བཟང་བྱ་བའི་ཚ་བོ་མུ་
གཟུ་གསལ་འབར་ཟེར་བ། ལོ་བཅོ་ལྔ་པ་གཅིག་ཁོང་རྣམས་ལ་དད་ནས།
གཙང་ གིས་ མཁན་ པོ། གཡོས་ སློབ་ དཔོན་ བྱས་ ཏེ་དགེ་ཚུལ་ ལ་ ཞུགས་
པའི་མིང་དགེ་བ་གསལ་དུ་བཏགས་སོ། །འདིའི་སྐབས་སུ། ལྷ་སར། ལྷ་ལུང་
དཔལ་གྱི་རྡོ་རྗེས་རྒྱལ་པོ་གླང་དར་མ་བསྒྲལ་ནས། རྗེས་གཅོད་པ་སྔོན་མ་བྱུང་
བ་ལོག་སོང་བ་དང༌། ཁོང་གིས་མངོན་པ་ཀུན་ལས་བཏུས་དང་འདུལ་བ་འོད་
ལྡན་ལས་ཆོག་ཀརྨ་ཤ་ཏམ་གསུམ་པོ་ཁྱེར་ནས། མདོ་ཁམས་ལ་བྲོས་པ་ཡང་
གཙང་གཡོ་དམར་གསུམ་དང་མཇལ། དགེ་བ་རབ་གསལ་གྱིས་རབ་ཏུ་བྱུང་
ནས་ལོ་ལྔ་སོང་བ་དང་། སྔར་གྱི་མཁན་སློབ་དང་དམར་གྱིས་གསང་སྟོན་བྱས།
ལྷ་ལུང་དཔལ་གྱི་རྡོ་རྗེས་རྒྱལ་པོ་བསད་པས་ཁ་སྐོང་མི་རུང་གསུངས་ནས།
རྒྱའི་ཧྭ་ཤང་ཀེ་ཝང་དང༌། གྱི་ཝན་བྱ་བ་གཉིས་བཙལ་ནས་དེ་ལྔ་ལ་བསྙེན་
རྫོགས་བྱས། མིང་དགོངས་པ་རབ་གསལ་དུ་གྲགས་ཤིང་། དེས་བསྟན་པའི་
མེ་རོ་སྨད་ནས་སླངས་ཞེས་པའོ། །དེ་རྟིང༌། དགོངས་པ་རབ་གསལ་གྱིས་
མཁན་པོ་བྱས་ནས། སྦ་གོང་ཡེ་ཤེས་བསྲུང་དང༌། པར་རིན་ཆེན་གསལ།
འལ་པ་རྡོ་རྗེ་དབང་ཕྱུག སྣུབས་རཀཱི་ཏ། ཇོ་བོ་ཡེ་ཤེས་སེང་གེ ཅོ་རོ་ཤེས་
རབ་བྱང་ཆུབ་དགེ་ཚུལ་བསྒྲུབ་ཏུ་གཅུག་ནའང་མཁན་སློབ་ཆ་མ་ཚང་བས། བླ་
ཆེན་གྱི་སློབ་མ་ལ་སྔ་བ་ཁམས་ཀྱི་ཟོག་པོ་མི་དྲུག་བྱ་བར་གྲགས་པ་བྱུང༌། བླ་
ཆེན་གྱིས་བཀའ་བརྟགས་ཀྱི་ཕྱག་རྒྱ་བཞི་བྱ་བ་ཡང་དེ་རྣམས་ལ་བྱས་པ་བྱེད་
དེ༑ བཞི་ནི། ཞྭ་ཐེབ་ཀྱི་མུ་ཐུམ་དང་། བླ་གོས་ཀྱི་མཐའ་ཚེམས། གཏོར་བུ།
ཀ་པཱ་ལའི་ནང་རྣམས་སྔོན་པོར་བྱེད་པ་བླ་ཆེན་དང་པོ་བོན་པོའི་བརྒྱུད་པར་
རྒྱ་བོད་ཡིག་ཚང་ཆེན་མོ།
སོང་བའི་ཐུགས་ཞེན་གྱི་བརྡ་མཚོན་ཡིན་ཟེར་བར་འདུག དེ་རྣམས་ཀྱི་རྒྱུ་
མཚན། བསམ་ཡས་ནས་ཡུམ་བརྟན་གྱི་རྒྱལ་བརྒྱུད་མངའ་བདག་ཚ་ན་ཡབ་
སྲས་ཀྱིས་གསན་ཏེ། དབུས་གཙང་གི་མི་དྲུག་མདོ་སྨད་ལ་ཆོས་ཚོལ་དུ་རྫ་ངས་
བ་ནི། དབུས་ནས་ཀླུ་མེས་ཤེས་རབ་ཚུལ་ཁྲིམས། འབྲེ་ཡེ་ཤེས་ཡོན་ཏན།
གཙང་ནས་ཚོང་བཙུན་ཤེས་རབ་སེང་གེ ལོ་སྟོན་རྡོ་རྗེ་དབང་ཕྱུག་དང་བཞི་
པོས། བླ་ཆེན་དངོས་ལ་སྡོམ་པ་བླངས། སྦ་བཙུན་བློ་གྲོས་དབང་ཕྱུག་དང༌།
རག་ཤི་ཚུལ་ཁྲིམས་འབྱུང་གནས། སུམ་པ་ཡེ་ཤེས་འབྱུང་གནས་གསུམ་པོས།
གྲུམ་སྣུབས་གཉིས་ལ་སྡོམ་པ་བླངས་ཏེ་དེ་རྣམས་ལ། སྦ་ རག་གཉིས་པོ་
གཅིག་ཏུ་དྲིལ་བས་མི་དྲུག་ཟེར་རོ། །ཡང་དབུས་པ་གསུམ་དང༌། གཙང་པ་
གསུམ། གཙང་མིན་དབུས་མིན་གཅིག་དང་མི་བདུན་ཟེར་བའང་འདུག ཡང་།
དབུས་གཙང་གི་མི་བཅུ་རུ་བྱེད་པའང་ཡོད་པ་ནི། ཀླུ་མེས་ཤེས་རབ་ཚུལ་
ཁྲིམས་དང༌། འབྲེ་ཡེ་ཤེས་ཡོན་ཏན། ཀླན་ཤེས་རབ་འབར། སྦ་བློ་གྲོས་
དབང་ཕྱུག རག་ཤི་ཚུལ་ཁྲིམས་འབྱུང་གནས་རྣམས་ལ་དབུས་པ་མི་ལྔ། ལོ་
སྟོན་རྡོ་རྗེ་དབང་ཕྱུག ཚོང་བཙུན་ཤེས་རབ་སེང་གེ ཨུ་པ་ལྕེ་དཀར། འོ་བརྒྱད་
སྤུན་གཉིས་རྣམས་ལ་གཙང་པ་མི་ལྔ་ཟེར་བར་འདུག་པ། རིམ་པ་བཞིན་ཕྱིན་
པས་མང་དུ་སོང་པ་ཡིན་ནམ་བསམ་གང་ལྟར་ནའང་ཁོང་རྣམས་ཀྱིས་སྡོམ་པ་
བླངས། ཆོས་མང་དུ་ཞུས་ནས་ཡར་ཡོང་དུས་བླ་ཆེན་གྱི་ཞལ་ནས་ལོ་སྟོན་མཐུ་
ཆེ་བས་བསྟན་པ་སྲུངས་ཤིག ཀླུ་མེས་སྐུ་བཙུན་པས་མཁན་པོ་གྱིས། ཚོང་དགེ་
བློ་རྣོ་བས་སྟོན་པ་གྱིས། འབྲེ་ཁ་བཀོད་མཁས་པས་གནས་གཞི་བཟུང་།
ཐམས་ཅད་ཀྱིས་བསྟན་པ་དར་བའི་ཁུར་ཁུར་ཅིག་གསུངས་ནས་བརྫངས་པ་
151
150



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཞིན། ཁོང་རྣམས་ཡར་ཕེབས་རྒྱལ་པོ་དང་མཇལ། བྱ་དགའ་དང་བཀུར་སྟི་
ཆེན་པོ་བྱས་ནས་ཐོག་མར་ཐམས་ཅད་འཛོམས་ནས་ཉང་སྨད་རྒྱན་གོང་གི་ལྷ་
ཁང་བཞེངས། དེ་རྟིང་། དབུས་གཙང་གི་ས་ཆར་རང་ས་རང་ས་ནས་ཁས་ལེན་
བྱས་པའི་གཙུག་ལག་ཁང་མང་དུ་བཞེངས་ནས་དགེ་འདུན་གྱི་སྡེ་གཙུག དམ་
པའི་ཆོས་དར་ཞིང་རྒྱས་པར་བྱས་པས་ན། བསྟན་པ་ཕྱི་དར་ལ་ཨ་མེས་བླ་ཆེན་
པོ་དགོངས་པ་རབ་གསལ་དང༌། སློབ་མ། དབུས་གཙང་གི་མི་རྣམས། སྦྱིན་
བདག མངའ་བདག་ཚ་ལ་ན་ཡབ་སྲས་དང་བཅས་པ་ཐོག་མར་སྐུ་དྲིན་ཤིན་ཏུ་
ཆེ་བ་ལགས། རྒྱལ་པོ་གླང་དར་མའི་སྲས་གཉིས་ལ་གདུང་བརྒྱུད་ཇི་ལྟར་བྱུང་
ན༑ གཅེན་ཡུམ་བརྟན་་དང་། པ་ཚབ་བཟའ་བཀྲ་ཤིས་མཚོའི་སྲས། ཁྲི་ལྡེ།
མགོན་གཉེན། དེའི་སྲས་ཁྲི་ལྡེ་རིག་པ་མགོན་དང་། ཉི་མ་མགོན། གཅུང་དེའི་
སྲས་ཉི་འོད་དཔལ་མགོན། དེའི་བརྒྱུད་ཀླུང་ཤོད་དང་འཕན་ཡུལ་མདོ་ཁམས་
ན་མང་ངོ༌། །གཅེན་པོའི་སྲས་ཁྲི་ལྡེ་སོ་དང༌། རྡོ་རྗེ་འབར། ལྡེ་སོའི་བརྒྱུད།
བུག་པ་ཅན་དང༌། ཐང་ལྷ་བྲག་པ་རྣམས་སོ། །རྡོ་རྗེ་འབར་བའི་སྲས། ཁྲི་
དབང་ཕྱུག་བཙན། དེའི་སྲས། ཚ་ལ་ན་ཡེ་ཤེས་རྒྱལ་མཚན། དེའི་སྲས།
མངའ་བདག་ ཁྲི་པ། ཡབ་སྲས་འདི་གཉིས་ཀྱིས་དབུས་གཙང་གི་མི་རྣམས་
མདོ་སྨད་ནས་ཆོས་ཚོལ་བ་ལ་རིམ་པར་བརྫང་ པ་དང༌། དགེ་འདུན་ གྱི་
སྡེ་དང་། ལྷ་ཁང་བཞེངས་པ། བསམ་ཡས་ཆོས་འཁོར་སྒྲུབ་པ་ལ་སོགས་བོད་
ཡུལ་དབུས་གཙང་དུ་བསྟན་པའི་མེ་རོ་གསོ་བའི་བདག་རྐྱེན་བརྗིད་ཁུར་ཆེ་
བར་མཛད་དོ། ཁྲི་པའི་སྲས། ཨ་ཙ་ར་དང་། དགེ་སློང་། བླ་མ། བྷོ་དྷི་ར་ཛ་
རྣམས་སོ། །ཨ་ཙ་རའི་བརྒྱུད། འཕྲང་སོ་པ། གཙང་རྒྱབ་པ། གླགས་པ་ལམ་
152
རྒྱ་བོད་ཡིག་ཚང་ཆེན་མོ།
པ༑ གྲིབ་པ། སྙེ་ཐང་པ། ཁུམ་ས་རྩད་པོ་ལ་སོགས་པའོ། །བླ་མ་ལ་བརྒྱུད་
པ་མེད། དགེ་སློང་གི་བརྒྱུད། སྤེ་བཞི་པ། བྷོ་དྷི་ར་ཛའི་བརྒྱུད། ལྷ་བཙུན་སྔོན་
མོ༑ སྙུག་རུམ་པ། ལྷ་འབྲི་སྒང་པ་ལ་སོགས་བྱུང་། ད་ལྟ། འོན། རྡོ། ཆབ་ཐང་།
བསམ་ཡས་བཙད་པོ་རྣམས་སོ། །དེ་རྣམས་ཡུམ་བརྟན་གྱི་བརྒྱུད་པ་ཡིན་ནོ།
ཁྲི་ལྡེ་འོད་སྲུངས་དང༌། ཅོག་རོ་བཟའ་རྒྱལ་མོ་ལེགས་ཀྱི་སྲས། མངའ་བདག་
དཔལ་འཁོར་བཙན་ཤིང་མོ་བྱ་ལོ་ལ་ཡར་ལུང་འཕང་མདར་འཁྲུངས། ཡབ་
མེས་ཀྱི་མཛད་སྤྱོད་ངན་པ་བོར་ནས། ཉང་སྨད་སྒྲོལ་བུའི་སྨད་ལུང་ལ་སོགས།
གཙུག་ལག་ཁང་བརྒྱད་བཞེངས། བློན་པོ་སྤྱང་རྒན་ཨ་པོ་དང་། འབྲོ་གཙུག་
དགྲ་ལྷ་ལྡོང་གིས་བྱས། སུམ་ཅུ་རྩ་གསུམ་པ་ལ། གཉགས་སྟག་རྩེ་བས་ཡར་
ལུང་ཤོར་པོར་བཀྲོངས་སོ། །འདི་པ་དང༌། ཡུམ་བརྟན་གྱི་སྲས་ཁྲི་ལྡེ་མགོན་
གཉེན་དང་། ཚ་བོ་རིག་པ་མགོན་གྱི་རིང་ས་མོ་གླང་ལ་ཁེངས་ལོག་དང་། བང་
སོ་བཤིག་པ། སྐུ་མཁར་རྩེ་ནས་འབེབས་པ་ལ་སོགས་བྱུང་བར་བྱེད་དོ། །དེའི་
བཙུན་མོ། ཚེ་སྤོང་བཟའ་གཡོ་རུར་བཞག་པའི་སྲས་སྐྱིད་ལྡེ་ཉི་མ་མགོན།
ཆུན་མ། དབལ་བཟའ་འཕན་རྒྱལ་ཨུ་རུར་བཞག་པའི་སྲས་ཁྲི་བཀྲ་ཤིས་
བརྩེགས་པ་དཔལ་ལོ། །དེ་གཉིས་ཀྱི་སྲིད་ཕལ་ཆེ་བ་ཡུམ་བརྟན་ཚང་གིས་
ཁྱེར་བས་སྐུ་མཆེད་དེ་གཉིས། རིམ་པས་མངའ་རིས་སྟོད་ཕྱོགས་ལ་བྲོས་ཏེ།
ཉི་མ་མགོན་ལ་སྲས། དཔལ་གྱི་མགོན་དང༌། ལྡེ་གཙུག་མགོན་དང་། བཀྲ་
ཤིས་ཉི་མ་མགོན་རྣམས་བྱུང་བ་ལ་སྟོད་ཀྱི་མགོན་གསུམ་ཟེར་རོ། །ཡབ་སྐྱིད་
ལྡེ་ཉི་མ་མགོན་གྱི་སྔོན་ལ་བྱོན་ནས། སྟོད་ཡུལ་རྣམས་མངའ་འོག་ཏུ་བསྡུས་
པས། སྤྱི་མིང་ལ་མངའ་རིས་ཟེར་ཞིང་། སྲས་ཆེ་བས། མང་ཡུལ་དང་། ནུབ་
153



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རལ་ལ་མངའ་བྱས། བར་པས། ཞང་ཞུང་། སྤྱི་ཅོག་གཉིས། སྙི་གོང་། རུ་ཐོག་
གཉིས། པུ་རངས་ཡ་ཚེ་གཉིས་ཏེ་དྲུག་ལ་མངའ་བྱས། ཆུང་བས། གར་ཞ་དང་།
ཟངས་དཀར་ལ་མངའ་བྱེད་དུ་བཅུག དེས་ན་མངའ་རིས་སྐོར་གསུམ་དུ་
གྲགས་སོ། །བཀྲ་ཤིས་ཉི་མ་མགོན། སྐུ་མཁར་ཉི་བཟང་དུ་བཞུགས། སྲས་
ཁོར་རེ་དང་། སྲོང་ངེ་གཉིས། ཁོར་རེའི་སྲས། ན་ག་རཱ་ཛ་དང་། དྷེ་བ་རཱ་ཛའོ། །
ཡབ་ཁོར་རེའི་སྐུ་ཚེའི་སྨད་ལ། ཡབ་མེས་ཀྱི་ཡིག་ཚང་གཟིགས་པས། ཐུགས་
སྐྱོ་ནས་གོང་མའི་ཕྱག་སྲོལ་བཞིན། སངས་རྒྱས་ཀྱི་བསྟན་པ་དར་བར་བཞེད་
པ་ལ། རབ་ཏུ་བྱུང་བའི་མཁན་པོ་མེད་པར་རྟེན་གྱི་དྲུང་དུ་བསླབ་པ་ནོས་ཏེ།
མཚན་ཡང་ལྷ་བླ་མ་ཡེ་ཤེས་འོད་ཅེས་བྱ། དེ་ཡང་འཇམ་དཔལ་རྩ་རྒྱུད་ལས་
ལུང་ཟིན་ཏེ། བྱང་ཕྱོགས་གངས་རིའི་ལྗོངས་ ཀྱི་རྒྱུད། །མི་ རིགས་བཞིའི་
གནས་པ་ལ། །རིགས་ནི་རྒྱལ་པོའི་རིགས་སུ་སྟེ། །ཡེ་ཤེས་འོད་ཅེས་བྱ་བ་
འབྱུང་། །དེ་ཡིས་བསྟན་པའི་བདག་རྐྱེན་བྱེད། །ཅེས་གསུངས་པ་ལྟར། ཐོ་
ལྡིང་གསེར་གྱི་གཙུག་ལག་ཁང་བཞེངས། སྲས་གཉིས་ཀྱང་རབ་ཏུ་བྱུང་སྟེ།
མཚན་ཞི་བ་འོད་དང༌། བྱང་ཆུབ་འོད་དོ། །ཡབ་སྲས་རྣམས་ཀྱིས་ཡ་རབས་ཀྱི་
ཁྱེའུ་བློ་རྣོ་བ་བདུན། གཡོག་ཆུང་བཅུ་བཞི་དང་བཅས་ པ་ རབ་ཏུ་བྱུང་སྟེ།
གསེར་མང་པོ་བསྐུར་ནས། ཁ་ཆེར་ཆོས་ཚོལ་བ་ལ་བཏང་། པཎྜི་ཏ་དྷརྨ་ཕ་ལ་
དང༌། བྲམ་ཟེ་རིན་ཆེན་རྡོ་རྗེ་སྤྱན་འདྲོང་ན་གསེར་ལ་མ་རྩི། གཞན་ཡང་བོད་
ལ་ཕན་པའི་པཎྜི་ཏ་རྩད་ཆོད། ལོ་ཙཱ་མཁས་པར་སློབས་ཤོག་གསུངས་ནས་
བརྫངས་པས། གཞན་བཅུ་དགུ་ཚད་པས་ཤི །མདོ་སྡེ་ནས་ལུང་བསྟན་
པའི་གཡས་རུ་གཞུང་པ་ལྷུར་ཟོར་རིན་ཆེན་བཟང་པོ་ལ་དགེ་སློང་བྱའི་གདོང་
རྒྱ་བོད་ཡིག་ཚང་ཆེན་མོ།
པ་ཅན་དུ་གྲགས་པ་དེས་ལོ་ཆེན་དང༌། ཡར་འབྲོག་མཚོའི་འགྲམ་པ་རི་ནང་
པ་(ད་ལྟ་སྟོང་རའི་ཡུལ་ན་ཡོད།)ལོ་ཆུང་ལེགས་པའི་ཤེས་རབ་གཉིས་ལུས། ལོ་ཙཱ་
སློབས་ནས་རྒྱ་གར་ཤར་ནུབ་ཀུན་ཏུ་བཙལ་བས། བྲི་ཀ་མ་ལ་ཤཱི་ལ་ན་དི་པཾ་ཀ་
ར་ཤྲཱི་ཛྙཱ་ན་ཞེས་བྱ་བ་བོད་ལ་ཕན་ཐོགས་པ་ཞིག་འདུག་ཟེར་བ་ལྷ་བླ་མ་ལ་
ཞུས་པས་དགྱེས་ནས། དེ་ཅིས་ཀྱང་སྤྱན་དྲོངས་པ་ཞིག་བྱེད་གསུངས་ནས།
ཡུལ་གཙང་སྟག་ཚལ་བའི་ལོ་ཙཱ་བ་རྒྱ་བརྩོན་འགྲུས་སེང་གེ་ལ་གསེར་སིང་མ་
སྲང་བཅུ་དྲུག་ཡོད་པ་གཅིག་གི་སྣ་དྲངས་པའི་གསེར་སྲང་མང་པོ་བསྐུར་ནས།
འཁོར་བརྒྱ་ཙམ་དང་བཅས་རྒྱ་གར་ལ་བརྫངས་པས། ཇོ་བོ་ནི་སྤྱན་མ་དྲོངས།
འཁོར་ཕལ་ཆེ་བ་ཚད་པས་གུམ། གསེར་སིལ་མ་རྣམས་རྒྱག་ལིང་པ་དེ་ལྷ་བླ་
མ་ལ་ཕུལ་བས། ད་དུང་དེའི་མགོ་ནས་སྤྱན་འདྲེན་དགོས་གསུངས། རྒྱ་བརྩོན་
སེང་དང་ནག་ཚོ་གཉིས། ཇོ་བོ་རྗེ་བོད་དུ་ནི་གདན་མི་འདྲོངས་པར་འདུག རྒྱ་
གར་དུ་ཇོ་བོ་ལ་གདམས་ངག་ཞུ་རུ་འགྲོ་ཟེར་ནས་དཔོན་སློབ་དྲུག་བྱོན་ནོ། ལྷ་
བླ་མས་ཀྱང་རྒྱལ་སྲིད་གཅུང་ལ་གཏད་ནས་པཎྜི་ཏ་གདན་འདྲེན་པའི་ཆ་རྐྱེན་གྱི་གསེར་
འཚོལ་བ་ལ་རྒྱ་གར་མཐའ་འཁོབ་ལ་བྱོན་པས། མཐའ་འཁོབ་ཏུ་མུ་སྟེགས་
རྒྱལ་པོས་བཙོན་དུ་བཟུང་ཁྱོད་བོད་རྣམས་ཕྱི་རོལ་པའི་བསྟན་པ་ལ་འཇུག་
ན་བླ་མ་མི་ལེན། མི་ཉན་ན་ཁྱོད་རང་གི་ལུས་དང་མཉམ་པའི་གསེར་དགོས་
ཟེར་བྱུང་ནས། སྲས་གཉིས་པ་ལྷ་བཙུན་བྱང་ཆུབ་འོད་ཀྱིས། བོད་འབངས་
བྱིངས་པོ་ལ་གསེར་བསྡུས་པས་སྐུ་ལུས་དང་མཉམ་པ་རྙེད་ནའང་། དབུ་ཙམ་
གཅིག་མ་འཛོམས་པས། དེ་མན་ལ་སྡོད་དུ་ནི་མ་འདོད། ལྷ་བླ་མའི་ཞལ་ནས།
ཁྱེད་རྣམས་ཀྱི་བྱེད་ལུགས་དེ་ཀ་ཡིན་ཏེ། ད་ང་རྒས་པས། སེམས་ཅན་ལ་ཕན་
154
153



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མི་ཐོགས། གསེར་དེ་རྣམས་ཀྱིས། ཇོ་བོ་རྗེ་དང་པཎྜི་ཏ་མཁས་པ་རྣམས་གདན་
དྲོངས། མཐོ་ལྡིང་དུ་མཆོད་པ་ཆེན་པོ་ཤོམས། ཡབ་མེས་ཀྱིས་བཞེངས་པའི།
ལྷ་ས་དང༌། བསམ་ཡས་ལ་སོགས་ལ་ཞིག་གསོས་གྱིས། མདོར་ན་བོད་དུ་
སངས་རྒྱས་ཀྱི་བསྟན་པ་དར་བའི་ཐབས་ཚོལ་གྱིས་ཤིག་གསུངས་པའི་འཕྲིན་
བསྐུར་བྱུང༌། དེ་ལྟར་ནའང་ད་དུང་གསེར་དབུ་ཙམ་ཞིག་བཙལ་ལ་ཅིས་ཀྱང་
བླུས་ཟེར་བའི་སྐབས་སུ་ལྷ་བླ་མ་མཐའ་འཁོར་ཏུ་སྐུ་གཤེགས་སོ། །དེའི་སྐབས་
སུ༑ གཅུང་སྲོང་ངེའི་སྲས། ལྷ་ལྡེས། པཎྜི་ཏ་སྨྲི་ཏི་ཛྙཱ་ན་དང་ཕྲ་ལ་རིང་མོ་སྤྱན་
དྲངས་ནས། ཆོས་བསྒྱུར་རྩིས་ལ། ལོ་ཙཱ་བ་བལ་པོར་ཕོ་ལོག་གིས་ཤི་ནས།
ཆོས་བསྒྱུར་མཁན་ནི་མེད། སྔར་ཤེས་པ་ཉམས་སུ་ལེན་མཁན་ནི་ཡོད་དེ་ལོ་ཙཱ་
བ་མེད་པས། པཎྜི་ཏ་གཉིས་པོ་བོད་ཡུལ་ལ་འཁྱམས་སོ། །དེའི་ཚེ། བལ་པོ་
རྨེ་རུ་རྩེ་བྱ་བ་བོད་དུ་འོང་རྒྱ་སྐད་ཤེས་པས། ཆོས་བཤད་ནའང་བོད་ཀྱིས་མ་
གོ་བས་ཕར་ལོག དེ་མཚམས། ལོ་མང་རབ་གྱི་བར་ལ། ལོ་པཎ་གྱི་འབྱོན་
བཞུད་ཆད་དོ། །དེ་རྟིང་། ལྷ་བཙུན་བྱང་ཆུབ་འོད་ཀྱི་ཐུགས་ལ། ད་ཁུ་བོ་དེའི་
དགོངས་པ་རྫོགས་ཕྱིར་དུ། ཇོ་བོ་རྗེ་དང་པཎྜི་ཏ་གདན་གང་འདྲོང་བྱ་དགོས་
སྙམ་པ་ལ། ཕོ་ཉ་བ་མ་རྙེད་པའི་སྐབས་སུ་རྒྱ་བརྩོན་སེང་རྒྱ་གར་དུ་བསྡད།
ནག་ཚོས་ལོ་ཙཱ་བ་མཁས་པར་སླབས་ནས། ཚུར་ཡོངས། རྒྱགས་ལེན་པ་ལ་ཡང་
ཐོག་ལྷ་ཁང་ན་ཡོད་པས། ལྷ་བཙུན་གྱིས་བོས་ནས། འོ་སྐོལ་བོད་ལ་བསྟན་
པའི་འཕེལ་འགྲིབ་མང་དུ་བྱུང་བས། བྲི་ཀ་མ་ལ་ཤཱི་ལ་ནས། ཇོ་བོ་རྗེ་ལྷ་
གཅིག་སྤྱན་འདྲེན་ཁོང་ཡེ་མ་བྱོན་ན། དེ་འོག་ནས། ཆེ་བ་གཅིག་གདན་ཅིས་
ཀྱང་འདྲེན་པས་འདུལ་བ་འཛིན་པ་ཁྱོད་ཚད་པ་ལ་ཡང་གོམས། ལམ་རྒྱུས་ཀྱང་
156
རྒྱ་བོད་ཡིག་ཚང་ཆེན་མོ།
ཆེ༑ ལོ་ཙཱ་ཡང་ཤེས་པས། སྤྱན་འདྲེན་པའི་ཕོ་ཉ་ལ་འབྱོན་པ་ཞུ། དགོས་གསུང་
ནན་སྐྱེད་ནས་འཁོར་གཡོག་བརྒྱ་ཙམ་ཡང་བཤམས་བྱས་པས། ནག་ཚོ་ན་
རེ་དེ་ཙམ་གྱིས་མང་ལྔ་ཙམ་གྱིས་ཆོག་གསུངས། དེར་ཇོ་བོ་པཎྜི་ཏ་ལ་འབུལ་
རྒྱུའི་གསེར་ལིང་པ་སྲང་བཅུ་དྲུག་ཡོད་པ་དེ་དང་། ལོ་ཙཱ་བ་ལ་སྲང་བདུན་ལམ་
རྒྱགས་ལ་སྲང་བདུན། སྔར་འགྲོ་མྱོང་བའི་འཕྲལ་སྐད་ཤེས་པ་གཅིག་ལ་སྲང་
ལྔ༑ ཨན་སྟོན། རྐན་སྟོན། རྒྱ་སྟོན་གསུམ་ལ་སྲང་ཤས་རེ་རེ་བསྐུར་ནས་དཔོན་
བློན་ལྔ་བརྫངས། ཁོང་རྣམས་ཀྱིས། བྲི་ཀ་མ་ལ་ཤཱི་ལའི་འགྲོན་ཁང་དུ་སླེབས་
དུས། རྒྱ་བཙོན་སེང་དང་མཇལ། གསེར་ཉུང་ཤས་ཕུལ་ནས་རྒྱུ་མཚན་ཞུས་
པས། གཞན་པཎྜི་ཏ་མང་སྟེ་བོད་ལ་ཕན་མི་ཐོགས། ད་དུང་ཇོ་བོ་སྤྱན་གང་
འདྲོང་བྱེད་དོ་གསུངས་ནས། བསླབ་བྱ་བྱས། ཇོ་བོའི་དྲུང་དུ་གསེར་གྱི་མཎྜལ་
ཕུལ། བོད་ཀྱི་སྣང་ཚུལ་རྒྱས་པར་ཞུས་པས། ཇོ་བོས། ཡི་དམ་མཁའ་འགྲོ་
ལ་གསོལ་བ་བཏབ་ནས་ལུང་བསྟན་ཐོབ་ན་འགྲོའོ་གསུངས་པའི་ཞལ་བླངས་
བྱུང༌། སྒྲོལ་མ་དང་མཁའ་འགྲོའི་ལུང་བསྟན་ལ་བོད་ལ་ཕྱིན་ན། ལོ་ཉི་ཤུ་ནི་
ཐུང་དུ་འགྲོ།སངས་རྒྱས་ཀྱི་བསྟན་པ་ཉིན་མོ་ལྟར་གསལ་བར་འགྱུར་རོ་གསུང
ས་པ་ལ། ཇོ་བོའི་ཞལ་ནས་བསྟན་པ་ལ་ཕན་ན། ཚེ་ཐུང་ནའང་ཐུང་། བོད་
རྣམས་སྙིང་ཡང་རྗེ་བར་འདུག་པས་འགྲོ་བར་བྱའོ་གསུངས་ནས། དགུང་ལོ་རེ་
གཉིས་བཞེས་པ་ཆུ་མོ་ལུག་ལོ་ལ་བྱོན། བལ་པོར་ཕེབས་དུས་རྒྱ་བརྩོན་སེང་
ལ་མུ་སྟེགས་ཀྱི་ངན་སྔགས་བྱུང་ནས་འདས་པ་དང་། ཇོ་བོ་ན་རེ་བོད་སྤྱི་མཐུན་
ལ་རྒྱ་བརྩོན་སེང་མི་འཆི་བའི་བསོད་ནམས་ཀྱང་མི་འདུག ད་ལོ་ཙཱ་བ་མཁས་
པ་མེད་པས། ངས་བོད་ལ་ཕན་མི་ཐོགས། ཕྱིར་ལོག་འགྲོ་གསུངས་པ་ལ་ནག་
157



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཚོས་ཞུ་ནན་བསྐྱེད་པས། གདན་འདྲོངས་ཏེ། མཐོ་ལྡིང་ལྷ་ཁང་དུ་ལྷ་བཙུན་ཡོན་
མཆོད་ཞལ་མཇལ། ལོ་ཆེན་རིན་བཟང་དང༌། ནག་ཚོ་ལ་སོགས་པས་ལོ་ཙཱ་བྱས་
ནས་ཆོས་མང་པོ་བསྒྱུར། འབྲོམ་སྟོན་དང་མངའ་རིས་སུ་མཇལ། མངའ་རིས་
དང་དབུས་གཙང་གི་ས་ཆར་ལོ་བཅུ་གཅིག་དང་ཟླ་བ་ལྔ་བཞུགས། རྟེན་རབ་
གནས་མེད་པ་ལ་རབ་གནས། ཡོན་བསྔོ་བ་མེད་པ་ལ་བསྔོ་བ། གཤིན་དགེ་
བ་མེད་པ་ལ་དགེ་རྩ་གཏོང་བ་ལ་སོགས་པ་དཀར་ཕྱོགས་འཕེལ་བའི་སྲོལ་
མང་དུ་གཏོད་ཅིང་། དམ་པའི་ཆོས་དར་ཞིང་རྒྱས་པར་མཛད་པས་ན། ཇོ་བོ་རྗེ་
ཡོན་མཆོད་དཔོན་སློབ་དེ་རྣམས་བོད་ལ་སྐུ་དྲིན་ཤིན་ཏུ་ཆེའོ། །དེའི་དངོས་ཀྱི་
སློབ་མ། ཁུ་རྔོག་འབྲོམ་གསུམ་ལ་སོགས་བཀའ་གདམས་པའི་བརྒྱུད་འཛིན་སྡེ་
དགོན་དར་རྒྱས་ཆེ་བར་བྱུང་ངོ་། །ཇོ་བོ་རྗེའི་གསུང་ལོ་ཆེན་རིན་ཆེན་བཟང་པོ་
རྣམས་ཀྱིས་བསྒྱུར་བ་ཡན་གྱི། སྔགས་མཚན་ཉིད་ཐམས་ཅད་ལ་སྔ་འགྱུར་
ཞེས་གྲགས་སོ། །ཇོ་བོ་ཉིད་ནི་དགུང་ལོ་བདུན་ཅུ་རྩ་གསུམ་པ་ཤིང་ཕོ་རྟ་ལོ་
དབྱུག་པ་ཟླ་བའི་ཚེས་བརྒྱད་ལ་སྙེ་ཐང་ནས་དགའ་ལྡན་དུ་གཤེགས་སོ།།གཅུང་
སྲོང་ངེ་ལ་སྲས་ལྷ་ལྡེ་དང་། གནམ་ལ་འོད་ཆེན། ཨུ་པ་དང་གསུམ་བྱུང་སྟེ་ཡབ་
སྲས་དེ་པས། ཁ་ཆར་གྱི་ལྷ་ཁང་བཞེངས། པཎྜི་ཏ་པུནྱ་ཤྲཱི་སྤྱན་དྲངས་སོ། །ལྷ་
ལྡེའི་སྲས་འོད་ལྡེས་རྒྱལ་སྲིད་བསྐྱངས། ལྷ་བཙུན་བྱང་ཆུབ་འོད་དང་གཅུང་འོད་
ཟེར་གོ་ཆ་གསུམ་མོ། །ཡབ་སྲས་འདི་པས་པཎྜི་ཏ་ཤདྡྷཾ་ཀ་ར་ཝརྨ། དྷརྨ་པཱ་ལ།
པདྨ་ཀ་ར། དྷརྨ་ཀ་ར་རྣམས་སྤྱན་དྲངས་སོ། །དེ་རྣམས་ཀྱིས་གསུངས་པ་ལོ་ཙཱ་
བ་གྱི་ཇོ་ཟླ་བའི་འོད་ཟེར། འགོས་ཁུག་པ་ལྷ་བཙས་ལ་སོགས་པ་རྣམས་ཀྱིས་
བསྒྱུར་བ་མན་ནས་གསང་སྔགས་གསར་འགྱུར་ཞེས་པའི་མགོ་ཚུགས་པའོ། །
རྒྱ་བོད་ཡིག་ཚང་ཆེན་མོ།
གཅེན་འོད་ལྡེས་ཛྷ་ན་ཤྲཱི་སྤྱན་དྲངས། འོད་ལྡེའི་སྲས་མངའ་བདག་རྩེ་ལྡེའི་རིང་
ལ་རྒྱ་གར་ནས་མཁན་པོ་ཞི་བ་བཟང་པོ། མཁས་པ་ཛྙཱ་ན་ཤྲཱི། འཆི་མེད་ས་ར་
ཧི་ཏ། པཎྜི་ཏ་ག་ཡ་དྷ་ར། བཙུན་མོ་ཅན། པཎྜི་ཏ་པུཎྱེ་ཤི། སུདྨ་སིདྷི། པཎྜི་ཏ་
སུ་མ་ཏི་ཀིརྟི། པཎྜི་ཏ་གཞོན་ནུ་འབུམ་པ། གསེར་གྱི་གོ་ཆ། བལ་པོ་བྷ་ལེན།
ཁ་ཆེ་པཎྜི་ཏ་ཤཱཀྱ་ཤྲཱི་རྣམས་སྤྱན་དྲངས། དེ་རྣམས་ཀྱི་ལོ་ཙཱ་བ། རྔོག་བློ་ལྡན་
ཤེས་རབ། ཟུ་དགའ་བའི་རྡོ་རྗེ། གཞོན་ནུ་མཆོག ཆོས་སེང་། ཁྱུང་པོ་གྲགས་
སེང་། གུ་རུ་རིན་ཆེན་གྲགས། འབྲོག་མི་ཤཱཀྱ་ཡེ་ཤེས། ཏིང་ངེ་འཛིན་བཟང་
པོ༑ ཟངས་དཀར་འཕགས་པ་ཤེས་རབ། གཉན་ཆུང་དར་མ་གྲགས། ཅོག་རོ་
ཆོས་མཆོག མར་པ་དོ་པ། ལྷོ་བྲག་མར་པ་ལོ་ཙཱ། པ་ཚབ་ཉི་མ་གྲགས། རྨ་
བན་ཆོས་འབར། རྭ་ལོ། དཔྱལ་ལོ། ས་ལོ་ཀུན་དགའ་རྒྱལ་མཚན། ཁྲོ་ལོ་
བྱམས་པ་དཔལ་སོགས་རྒྱ་བོད་ཀྱི་ལོ་ཙཱ་བ་མཁས་པ་མང་པོས་རྒྱ་བལ་གྱི་པཎྜི་
ཏ་དེ་རྣམས་ཀྱིས་གསུངས་པའི་སྔགས་མཚན་ཉིད་དཔག་ཏུ་མེད་པར་བསྒྱུར།
བསྟན་པ་ཆེས་ཆེར་གསལ་བར་མཛད་པས་བཀའ་དྲིན་ཤིན་ཏུ་ཆེའོ། ཁྱད་པར་
གྱིས་ཀྱང་མངའ་བདག་རྩེ་ལྡེའི་སྐུ་ཚེའི་སྨད་ལ་ཁྲོ་ཕུ་ལོ་ཙཱ་བ་བྱམས་པའི་
དཔལ་རྒྱ་གར་ནས་པཎྜི་ཏ་སྤྱན་འདྲེན་དུ་བཏང་པས། ཁ་ཆེ་པཎྜི་ཏ་ཆེན་པོ་
ཤཱཀྱ་ཤྲཱི་ཞེས་པ་དེ་ཉིད། སངས་རྒྱས་མྱ་ངན་ལས་འདས་ནས་ལོ་སུམ་སྟོང་ཉིས་
བརྒྱ་ལྔ་བཅུ་རྩ་བརྒྱད་སོང་བའི་ཆུ་ཕོ་སྟག་ལོ་ལ་སྐུ་འཁྲུངས་པར་འདུག་ཅིང་།
དགུང་ལོ་བརྒྱད་ཅུ་རྩ་ལྔ་བཞེས་ནའང་ཡི་དམ་གྱི་ལུང་བསྟན་བྱུང་བ་དང༌།
གདན་འདྲེན་པ་མོས་ཤུགས་ཆེས་བས་མེ་ཕོ་སྟག་ལོ་དེ་ལ་གདན་འདྲོངས་སོ། །
བོད་ཡུལ་དུ་ལོ་བཅུ་གཉིས་བཞུགས། ས་ཁྲོ་དཔྱལ་གསུམ་ལ་སོགས་སློབ་མ་
158
159



རྒྱ་བོད་ཡིག་ཚང་ཆེན་མོ།
མཆེད་བརྒྱད་བཞེངས། ལྷ་ས་ཇོ་བོའི་དབུ་ཐོག་ཏུ་གསེར་ཏོག་ཕུལ། དེའི་
སྲས། སངྒ་སྨལ་ཡིན། འཛི་དར་སྨལ་གྱི་སྲས། ཨ་ཇི་སྨལ་གྱིས་གསེར་དཀར་
བཅུ་གཅིག་ལ་སྒྲོལ་མའི་སྐུ་བཞེངས། རྒྱལ་ས་མ་ཐོབ་གོང་དུ་ས་སྐྱར་ལྷ་
བཙུན་བྱས། དེའི་སྲས་ཡ་རྩེར་སྐྱེས་པ་སྲི་ཏི་སྨྲལ་དང་། བློན་པོ་དཔལ་ལྡན་
གྲགས་པས་ས་སྐྱའི་ཆོས་ཁྲི་ཆེན་མོ་དང་། ལྷ་སའི་བཅུ་གཅིག་ཞལ་གྱི་སྟེང་དུ་
གསེར་ཏོག་བྱས་སོ། །དེ་རྣམས་གཅེན་སྐྱིད་ལྡེ་ཉི་མ་མགོན་གྱི་བརྒྱུད་པ་ཡིན་
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཁས་པ་མང་དུ་སྤེལ། གཙང་སོ་བ་ཚུལ་ཁྲིམས་མཛེས་དང༌། རྡོར་བྱང་རྣམ་
གཉིས་ལ་སོགས་པ་སློབ་མར་བསྐོས་ནས་བསྟན་པའི་སྲོལ་བཙུགས་ཏེ། བོད་
ཀྱི་སྤྱི་མཆོད། ཚོགས་པ་སྡེ་བཞིར་གྲགས་པའི་བསྟན་པའི་རྒྱུན་ཆུ་བོ་ལྟར་རིང་
བ་འདི་བཞིན་མཛད་དེ། དགུ་བཅུ་རྩ་བདུན་པ་ལ་རྒྱ་གར་ལ་བཞུད། གོ་དགུ་
བཞེས་པ་ས་མོ་ཡོས་ལོ་ལ་ཆོས་ཀྱི་དབྱིངས་སུ་གཤེགས་པར་གདའོ། །མངའ་
བདག་རྩེ་ལྡེའི་སྲས། བྷ་ལྡེ། དེ་ནས་རིམ་བཞིན། བཀྲ་ཤིས་ལྡེ། བ་ལྡེ། ན་ག་
ལྡེ་བ་རྣམས་བྱོན། འདི་ཡན་ཆད་ལ། གུ་གེ པུ་རངས། མང་ཡུལ་ལ་སོགས་ཀྱི་
བཙན་པོ་རྣམས་ཆད་པར་འདོད་ཅིང་། དཔལ་འཁོར་བཙན་མན་ཆད་ལ་སྔོན་
རབས་ཀྱི་ཡིག་ཚང་དུ་མི་མཐུན་པའང་འགའ་རེ་སྣང་ངོ༌། །ནཱ་ག་དེ་བའི་སྲས།
བཙན་ཕྱུག་ལྡེ་ཡར་རྩེར་བྱོན། དེའི་སྲས་བཀྲ་ཤིས་ལྡེ། དེའི་སྲས་གྲགས་
བཙན་ལྡེས་གསེར་བྲེ་བཅུ་བདུན་གྱིས་འཇམ་དབྱངས་ཀྱི་སྐུ་བཞེངས། ཉི་ཤུ་
རྩ་བཞི་ལ་མཆོད་རྟེན་བཞེངས། དངུལ་དཀར་ལྔ་བརྒྱ་ལ་ཕག་མོ་དང་ལྷན་
སྐྱེས་བཞེངས། དངུལ་དཀར་སྟོང་ཕྲག་བཅུ་གཉིས་ཀྱིས་བྱམས་པ་བཞེངས།
གསུང་རབ་མང་པོའང་བཞེངས་སོ། །དེའི་སྲས་ཨ་སོགས་ལྡེས་རྡོ་རྗེ་གདན་དུ་
ཆོས་རྒྱལ་མྱ་ངན་མེད་ཀྱིས་ཕུལ་བའི་གྲོང་བཞི་བཅུ་ཞེ་གཉིས་སོག་པོ་ལས་
ཉོས་ནས་རྡོ་རྗེ་གདན་དུ་ཕུལ། རིན་དངུལ་དཀར་བཅུ་གཉིས་རེ་ལོ་རེ་བཞིན་
སོག་པོ་ལ་འདབ་པར་བྱས་སོ། །དེའི་སྲས། འཛེ་དར་སྤེལ་དང་། ཨ་ནན་སྨལ་
ལ༑ ཕོ་བོས། ཀྱེ་རྡོར་ལྷ་དགུ། དངུལ་དཀར་བླུགས་སུ་བཞེངས། ནུ་བོས་རྡོ་
རྗེ་གདན་གསོས། གསེར་གྱི་བཀའ་འགྱུར་བཞེངས། དེའི་སྲས་རེའུ་སྨལ་གྱིས། །
རྒྱ་གར་ནས་རྒྱལ་ཁམས་མང་པོ་བླངས། དངུལ་དཀར་བཞི་བཅུ་ལ་སྨན་བླ་
གཅུང་པོ་ཁྲི་བཀྲ་ཤིས་བརྩེགས་པ་དཔལ་གྱི་སྲས། དཔལ་ལྡེ། འོད་
ལྡེ་༑ སྐྱིད་ལྡེ་རྣམས་ལ་སྨད་ཀྱི་ལྡེ་གསུམ་ཟེར་ཏེ། ཡབ་སྲས་འདི་པ་མངའ་རིས་
གུང་ཐང་མན་ལ་ཆགས་ཏེ། དཔལ་ལྡེའི་བརྒྱུད་སྔོན་པོའི་ཚོན་པོར་ཐུག་པ་སྟེ།
ཁབ་གུང་ཐང་པ། ཀླུ་རྒྱལ། ཅི་བ། ལྷ་རྩེ་བ། སླ་ལུང་། གཙང་སྐོར་བ་རྣམས་
ཏེ་ལ་སྟོད་ཡན་ཆོད་པ་རྣམས་སོ། །གཅུང་སྐྱིད་ལྡེ་འཇད་རྟ་ནག་ཏུ་ཕོག སྲས་
དྲུག་བྱུང་བའི་ལྔ་བྱང་དུ་གཤེགས་ཏེ་འབྲོའི་རྩད་པོ་དང་གཡས་རུ་རུ་ལག་གི་
བཙན་པོ་དང་། མུས་པ། འཇད། རྟ་ནག་ན་ཡོད་པ་རྣམས་སོ། །གཅིག་གི་
བརྒྱུད་རྩད་པོ་རྒྱལ་བ་འོད་ལ་ཐུག་པའོ། །གཙང་གྲོམ་པ་རྒྱང་། ཉང་སྟོད་རྣམས་
ན་ཡོད་དོ། །འོད་ལྡེའི་བརྒྱུད། གཙང་གཡས་རུ་ན་ཡོད་དོ། །སྐྱིད་མཁར་རྩད་
པོ་ལ་ཐུག་ཅིང་། ཤར་ཙོང་ཁའི་རྒྱལ་པོ་གཅེན་མངའ་འོད་ཆེན་ལ་སོགས་པ་
མདོ་སྨད་ཀྱི་རྒྱལ་བརྒྱུད་རྣམས་ཀྱང་ཡིན་ནོ། །མངའ་བདག་ཁྲི་ཆུང་གི་རིང་
ལ་ཡར་ལུང་དུ་བྱོན་ཏེ། དེའི་བརྒྱུད། དབུས་ཀྱི་རྩོད་པོ། འོད་སྲུངས་རྣམས་ཡིན་
ལ༑ དེའི་སྲས། འོད་སྐྱིད་འབར། དེའི་སྲས་བདུན་ གྱི་ཆེ་བ་ཞང་རྗེ་ཁྲི་ལྡེ་
160



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འབར། གཙང་པ་ཚ་དྲུག ཁྲི་ལྡེ་འབར་ལ་སྲས་དྲུག་གི་གཡུ་ཐོག་གི་བརྒྱུད། སྣ་
མོ་བ། འཕྱིང་ང་བ། དོན་མཁར་བ། ཐང་འཁོར་བ་རྣམས་ཡིན་ནོ། །བྱི་ཆུང་
ལྷ་སྒོམ་གདུང་ཆད། གུང་ལྡེ་འོད་འབར་སྤེ་སྐྱར་གདུང་ཆད། ཟླ་བའི་བརྒྱུད་རྟ་
བཤགས་པ་དང་གྲ་སྣ་བ་ཡིན་ནོ། ཁྲི་ཐོག་ཐག་མ་རུ་སྤེར་གདུང་ཆད། ཆུང་
བ་བཞེངས་སྤྱན་འབར་གྱི་བརྒྱུད། མོན་མཁར་བ། ཞང་མདའ་བ། སྤུན་བདུན་
ཐང་པ་རྣམས་སོ། །ལྷ་སྟོན་དཀར་མོའི་བརྒྱུད་བྱེ་ཆུང་བ་རྣམས་ཡིན་ནོ། །
གཙང་པ་ཚེ་དྲུག་ལ་འོད་བཙན། ལྷ་བཙན། གུང་བཙན་གསུམ་གྱི་བརྒྱུད་བྱིངས་
པོའི་བཙད་པོ་རྣམས་ཡིན་ནོ། །ལྷུན་པོའི་བརྒྱུད་བྱ་ར་ན་ཡོད་དོ། །དར་ རའི་
བརྒྱུད་ཁྲ་འབྲུག་པ་དང་། ཆུ་མིག་གོག་པོ་རྣམས་ཏེ་དེ་རྣམས་འོད་སྲུངས་ཀྱི་
བརྒྱུད་པ་ཡིན་ནོ། །བོད་ཀྱི་རྒྱལ་རབས་བྱུང་ཚུལ་འདི་རྣམས་ཡར་ལུང་ཇོ་བོ་
དང༌། བྱང་ཇི་སྟོན་པ། ཚལ་པ་ཀུན་དགའ་རྡོ་རྗེ་ལ་སོགས་ཀྱིས་བསྒྲིགས་པའི་
ཡིག་ཚང་རྣམས་ནས་ལེགས་པར་བཏུས་ཏེ་སྡེབས་པ་ཡིན་ཞིང་། ཡར་རྩེའི་
རྒྱལ་རབས་ནི། གསེར་ཐོག་པ་རིན་རྡོར་ལ་ཞིབ་པར་དྲིས་ནས་བྲིས་པ་ཡིན་
ཟེར་བར་འདུག་གོ །དགེ་ལེགས་འཕེལ་བར་གྱུར་ཅིག །མདོ་རྒྱུད་མཁས་མང་
ཕལ་ཆེའི་བཞེད་མཐུན་པར། །རྒྱལ་བའི་བསྟན་པ་ལྔ་སྟོང་གནས་པ་ལ། །ཐུབ་
དབང་ས་ཕོ་འབྲུག་ལ་འཁྲུངས་པ་ནས། །ལོ་གྲངས་ཆིག་སྟོང་ལྔ་བརྒྱ་སུམ་ཅུ་
དྲུག །འདས་པའི་ཆུ་ཕོ་ཁྱི་ལ་བོད་རྒྱལ་གྱིས། །སྔ་བ་གཉའ་ཁྲི་བཙན་པོ་རྒྱལ་
སར་ བྱོན། །དེ་ནས་ དགུ་བརྒྱ་དྲུག་ཅུ་རྩ་ གཅིག་པ། །ཆུ་ ཁྱི་ མཐོ་ རི་ གཉན་
བཙན་བྱོན་པ་ནས། །བརྒྱ་དང་གོ་བདུན་སོང་བའི་མེ་གླང་ལོར། །སྲོང་བཙན་
སྒམ་པོ་འཁྲུངས་ནས་ཆིག་བརྒྱ་དང༌། །དོན་བཞི་ལྕགས་རྟ་ལོ་ལ་བྲག་དམར་
རྒྱ་བོད་ཡིག་ཚང་ཆེན་མོ།
དུ༔ ཁྲི་སྲོང་ལྡེ་བཙན་འཁྲུངས་རྙིང་དོན་དྲུག་པའི། །མེ་ཕོ་ཁྱི་ལ་མངའ་བདག་
ཁྲི་རལ་འཁྲུངས། །སོ་དྲུག་ལྕགས་བྱའི་བར་ལ་རྒྱལ་སྲིད་བཟུང་། །དེ་ཡན་
དམ་པ་ཆོས་ཀྱི་དབུ་རྙེད་ཚུལ། །བོད་ལ་རྒྱལ་རབས་བཞི་བཅུ་ཞེ་གཉིས་བྱོན། །
དེ་རྟིང་ཆུ་མོ་ཕག་ནས་ལྕགས་རྟའི་བར། །དྲུག་ཅུ་རྩ་བརྒྱད་དར་མས་བསྟན་པ་
བསྣུབས། །བོད་ཁམས་དབུས་གཙང་དམ་ཆོས་སྒྲ་མི་གྲགས། །དེ་ནས་བསྟན་
པ་ཕྱི་དར་མེ་སྟག་ལོ། །པཎ་ཆེན་ཤཱཀ་ཐི་བྱོན་ཡན་བཞི་བརྒྱ་དང་། །དགུ་བཅུ་
གོ་བདུན་མེ་སྟག་དེ་ལོ་ནས། །དེང་སང་ཤིང་སྟག་བརྒྱད་དཀར་དབུས་གནས་
ཡིན། །ཉིས་བརྒྱ་ཉི་ཤུ་རྩ་བརྒྱད་སྔར་འདས་ཀུན། །དྲིལ་བས་སུམ་སྟོང་ལྔ་
བརྒྱ་གྱ་ལྔ་སོང༌། །མེ་བྱ་ཡན་ལ་ཞེ་གཉིས་སོང་། མ་འོངས་བསྟན་པའི་ལྷག་མ་ཆིག་
སྟོང་དང་། །བཞི་བརྒྱ་བཅོ་ལྔ་ཡོད་པར་རྩིས་པ་ལ། །རྟགས་ཙམ་འཛིན་པ་ལྔ་
བརྒྱ་ཐེ་ཞེས་ལོ། །འདི་དོན་གོ་བའི་སྐྱེ་བོ་ཤེས་ལྡན་ཀུན། །བསྟན་པ་རིན་ཆེན་
སྒྲོན་མེ་གནས་དུས་འདིར། །རྣམ་གྲོལ་ཐར་པའི་ལམ་ལ་འཇུག་པར་རིགས། །
ཆོས་རྒྱལ་རྒྱལ་རབས་འདི་བྲིས་དགེ་བ་ཡིས། །ཐུབ་བསྟན་བསྟན་པའི་སྒོར་
ཞུགས་འཕགས་ཚོགས་ཀྱིས། །བསྟན་འཛིན་འཛིན་མའི་ངོས་ཀུན་ཁྱབ་གྱུར་
ཅིག །འགྲོ་ཀུན་ཀུན་མཁྱེན་རྒྱལ་པོ་མྱུར་ཐོབ་ཤོག །
༈ མཛངས་མི་མི་བདུན་གྱི་བྱོན་ཚུལ།
ཨོཾ་སྭ་སྟི། བོད་དུ་ཆོས་རྒྱལ་མེས་དབོན་རིམ་པ་ཡིས། །མངའ་ཐང་
ཆབ་སྲིད་སྤྱི་མཐུན་བསོད་ནམས་ལས། །སྤྲུལ་པའི་བློན་ཆེན་བཟང་ལ་མང་པོ་
163
162



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བྱོན། ཁྱད་པར་བོད་འབངས་བྱིངས་ལ་དྲིན་ཆེ་བའི། །མཛངས་པ་མི་བདུན་བྱ་
བ་འདི་ལྟར་རོ། །ཐོག་མར་གྲི་གུམ་བཙན་པོའི་སྲས་གསུམ་གྱི། །བར་པ་སྤུ་དེ་
གུང་རྒྱལ་སྐུ་རིང་ལ། །གཅིག་ཏུ་མཛངས་པ་ཆེན་པོ་མཛངས་ཀྱི་བུ། །རུ་ལས་
སྐྱེས་ཀྱི་ངར་གསོས་བྱ་བ་ཡིན། །དེ་ཡིས་ཐབས་དང་ལས་ཀ་ཅི་བྱས་ན། །བ་
གླང་འབྲི་གནག་ར་ལུག་ཁྲིམས་སུ་བསྩལ། །རྩྭ་ལ་ཆུན་པོ་བྱས་ནས་དབྱར་རྩི་
དགུན་དུ་བསྩལ། །སྤང་ཐང་ཞིང་དུ་སློག་ནས་རིའི་ངོ་རྣམས་བཟུང་། །དེ་ཡི་
གོང་ན་བོད་ན་རྩི་ཐོག་ལོ་ཐོག་མེད། ཁྲི་སྙན་བཟུང་བཙན་རྒྱལ་པོའི་སྐུ་རིང་
ལ༑ ༑གཉིས་སུ་མཛངས་པ་བློན་ཆེན་ཁུ་ཡི་བུ། །ལྷ་བུ་མགོ་དཀར་ཞེས་པ་དེ་
ཉིད་བྱུང༌། །དེ་ཡིས་ཐབས་དང་ལས་ཀ་ཅི་བྱས་ན། །འབྲོག་གི་དོན་དང་ཞིང་
གིས་མཐུན་དུ་སྡེབས། །མཚོ་ལ་གཏར་ཁ་བྱས་ནས་ཡུར་བ་དཀྱུས་སུ་བཅུག །
ཕུ་ཆུ་རྫིང་དུ་སྐྱིལ་ནས་མཚན་ཆུ་ཉིན་མོར་དྲངས། །དེ་ཡི་གོང་ན་ཞིང་རྣམས་
ཆར་མས་འདེབས། །སྟག་རི་གཉན་གཟིགས་རྒྱལ་པོའི་སྐུ་རིང་ལ། །གསུམ་དུ་
མཛངས་ཤིང་མཁས་པ་མོང་གི་བུ། ཁྲི་དོ་རི་ཡི་གནང་ཚབ་བྱ་བ་བྱུང་། །དེ་ཡི་
ཐབས་དང་ལས་ཀ་ཅི་བྱས་ན། །སོལ་བས་རྡོ་བཞུས་གསེར་དངུལ་ཟངས་
ལྕགས་བཏོན། །ཤིང་ལ་བུགས་ཕུག་བཤོལ་དང་གཉའ་ཤིང་བཅོས། །མཛོ་
གླང་དོར་དུ་ལྡེབས་ནས་ཐང་ལ་ཐམས་ཅད་བཏབ། །དེའི་གོང་ན་བོད་ན་སྒལ་
དང་རིན་ཆེན་མེད། །ཆོས་རྒྱལ་སྲོང་བཙན་སྒམ་པོའི་སྐུ་རིང་ལ། །བཞི་རུ་
མཛངས་པ་ཐོན་མི་སཾ་བྷོ་ཊ། །འཇམ་དབྱངས་སྤྲུལ་པ་སྐྱེ་རྒུའི་སྒྲོན་མེ་དེས། །
འགྲོ་བའི་དོན་དུ་དཀའ་ལས་དཔག་མེད་ཀྱིས། །ཀ་ཁ་སུམ་ཅུ་བོད་ཡིག་གུག་
ཀྱེད་བཅས། །འདོགས་དང་འབྲེལ་སྦྱར་ཚེག་དང་ཤད་ཀྱི་བཅད། །ཚིག་གིས་
164
རྒྱ་བོད་ཡིག་ཚང་ཆེན་མོ།
དབྱེ་ནས་སྐབས་དོན་སྨྲ་བ་བརྩམས། །དེ་གོང་བོད་ན་ཀློག་དང་ཡི་གེ་མེད། ཁྲི་
ལྡེ་གཙུག་བརྟན་རྒྱལ་པོའི་སྐུ་རིང་ལ། །ལྔ་རུ་མཛངས་པ་ཁྲི་བཟང་ཡབ་དོན་
བྱུང༌། །དེ་ཡི་ཐབས་དང་ལས་ཀ་ཅི་བྱས་ན། །བྲེ་དང་སྲང་གི་འདུ་བགོད་རྩིས་
སུ་བཟུང་། །ཡུལ་དུ་ཁྱོར་གྱི་ཟ་མ་ཟུང་དུ་འཛིན། །དགའ་གཉིས་ཚོང་བྱེད་
མཐུན་གཉིས་ལས་ལ་སྤྱོད། །དེ་གོང་བོད་ན་བྲེ་སྲང་ཉོ་ཚོང་མེད། །ཆོས་ཀྱི་
རྒྱལ་པོ་ཁྲི་སྲོང་ལྡེ་བཙན་རིང་། །དྲུག་ཏུ་མཛངས་པ་ཁྲི་བཟང་ཡབ་ལྷག་བྱོན། །
དེ་ཡིས་ཐབས་དང་ལས་ཀ་ཅི་བྱས་ན། །རི་ཁྱིམ་ཐམས་ཅད་ཀླུང་གི་བདེ་ལ་
ཕབ། །ཞིང་མཐའི་སྒང་ལ་སོ་ནམ་ཁང་ཁྱིམ་བཅས། །ཐང་མ་ཞིང་སློགས་ཆུ་
རྣམས་ཞིང་ལ་བཅུག །དེའི་གོང་ན་རི་ལ་མཁར་ཁྱིམ་འཛིན། ཁྲི་ལྡེ་སྲོང་བཙན་
འཕྲུལ་རྒྱལ་སྐུ་རིང་ལ། །བདུན་དུ་མཛངས་པ་ཆེན་པོ་གཉེར་གྱི་བུ། །སྟག་
ཚབ་ལྡོང་གཟིགས་བྱ་བ་དེ་ཉིད་བྱོན། །དེ་ཡིས་ཐབས་དང་ལས་ཀ་ཅི་བྱས་ན། །
ཕྱོགས་བཞིའི་སྲུང་མས་སྐུའི་རིམ་འགྲོ་བྱེད། །སྒོས་ཀྱིས་སྟོང་སྡེས་སོ་ཁའི་
དགྲ་ལ་རྒོལ། །ནང་གི་འཁོད་སྙོམས་ཁྲིམས་ཀྱིས་གསོས་གཏོང་བཅད། །དེའི་
གོང་ན་བོད་ན་གསོས་གཏོང་མེད། །འཛངས་པ་མི་བདུན་བྱུང་ཚུལ་དེ་ལྟར་
ལགས། །
༈ སྭ་སྟི། བོད་ཀྱི་རྒྱལ་པོ་རིམ་པའི་མངའ་ཐང་ལས། །སྔོན་མེད་གྲི་དང་
ཇ་ཤིང་དཀར་ཡོལ་སོགས། །ཡ་མཚན་ངོ་མཚར་ཅན་རྣམས་གསར་འཕེལ་དུ།།
རིམ་པར་བྱུང་ཚུལ་བསྟན་པ་འདི་ལྟར་རོ། །ཐོག་མར་གྲི་གུམ་བཙན་པོའི་སྐུ་
ཚེའི་སྨད། །བོད་དུ་རལ་གྲི་དར་བ་འདི་ལྟར་སྣང་། །ཤེས་རབ་མཚོན་གྱིས་ལོག་
ལྟའི་དགྲ་བོ་འདུལ། །དྲན་པའི་ཞགས་པས་རྒོད་པའི་ཆོམ་རྐུན་འཆིང་། །སྤྲུལ་
165



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པས་ཆོས་དབྱིངས་དག་པའི་སྒོ་འབྱེད་པ། ཁྲོ་རྒྱལ་མི་གཡོ་མགོན་ལ་ཕྱག་
འཚལ་བསྟོད། །སྔོན་ཆད་བོད་ཡུལ་ན་རལ་གྲིའི་དཔྱད་དང་རྣམ་དབྱེ་ཡི་གེར་
བྲིས་པ་མི་སྣང་། བདག་གིས་མཁས་པའི་སྙན་ཚིག་རྣམས་ལ། ལེགས་པར་
རྟོག་དཔྱོད་བྱས་ནས་རལ་གྲིའི་རྒྱས་བཤད་ཡི་གེར་བཀོད་པ་འདི་ལྟར་རོ། །
དེའང་རལ་གྲིའི་རིགས་ཀྱི་དབྱེ་བ་ནི། ཞང་མ། སོག་པོ། ཧུ་ཕེད་གསུམ། དགུ་
ཟི༑ འཇའ་རལ་དག་དང་ལྔ། དེ་དག་རྣམས་ཀྱི་ནང་ཚན་ནི། ཞང་མ་དང་། ཞང་
རྗེ་གཉིས་སུ་འབྱེད། སོག་པོ་དང་། སོག་རྫི་གཉིས་སུ་འབྱེད། འཇའ་རལ་
དང་། རྒྱ་འཇའ་གཉིས་སུ་འབྱེད། ཧུ་ཕེད་དང་ཧུ་རོགས་གཉིས་སུ་འབྱེད། དགུ་
ཟི་དང་། དགུ་དག་གཉིས་སུ་འབྱེད། ཞང་མ་འདི་རྒྱའི་རལ་གྲིར་འདུག་ཐའི་
ཛུང་རྒྱལ་པོའི་རིང་ནས་དར། རྒྱལ་པོའི་ཞང་ཡུལ་བྱ་བ་དེར། །ཞང་བཟའ་ཁྲོ་
མོ་བྱ་བས་བརྡུངས། །གྲི་དེས་ཅི་སྲིད་ཆེ་རྒུ་ཆོད། །མཚོན་ལ་བུད་མེད་མཁས་
པ་དེ་ན་བཏགས། །ཞང་པོ་དེའི་ཡུལ་དུ་བརྡུངས་པས་ཞང་ཞེས་ཟེར། མགར་
བ་བུད་མེད་ཡིན་པས་མ་ཞེས་ཟེར། དེ་དང་ཞང་དམར་ལ་མོ་ལ། །རྗེ་གཅིག་
ཡོད་པ་དེས་ཀྱང་བརྡུངས།།དེ་དང་དེ་རྒྱུད་ཞང་རྗེར་འབོད། །སོག་པོ་འདི་མཐའ་
མིའི་གྲི་རུ་འདུག སོག་པོ་ཐུང་རྒྱལ་གྱི་རིང་ནས་དར། །སོག་ཡུལ་བྱ་བའི་མཐའ་
མེད་དེར། །མགར་བ་རྒས་པོ་གཅིག་གིས་བརྡུངས། །གྲི་དེས་གནམ་ལྕགས་
ཀྱི་སྦལ་པ་ཆོད། །དེ་ཕྱིར་ལྕགས་ལ་སོག་པོ་རྣོ། །མི་རིགས་ལས་བགྲང་པས་
སོག་པོ་སྟེ། །མགར་བ་རྒན་པོས་བརྡུངས་པས་སོག་རྒན་ཟེར། །དེ་དང་དེ་
ཡི་བརྒྱུད་ལ་སོག་རྒན་ལོ། །དེ་བོར་གྱིས་དོགས་ནས་རྫི་བོ་བཞག །དེས་ཀྱང་
ཞོར་ལ་ཤེས་པ་དང་། །དེ་དང་དེ་བརྒྱུད་སོག་རྫིར་གྲགས། །ཧུ་ཕེད་འདི་ཧོར་
རྒྱ་བོད་ཡིག་ཚང་ཆེན་མོ།
གྱི་རལ་གྲིར་འདུག །ཇིང་གིར་རྒྱལ་པོའི་རིང་ནས་དར། །ཧོར་ཡུལ་ཧུ་ཕེད་བྱ་
བས་བརྡུངས། །གྲི་དེས་འབྲོང་རྭ་དྲུག་རེ་ཆོད། །དེ་ཕྱིར་ཧུ་ཕེད་རྭ་ལ་རྣོ། །ཡུལ་
དང་མིང་ལ་གྲགས་པ་ཡིན། །དེ་དང་དེ་རྒྱུད་ཧུ་ཕེད་ཟེར། ཁོ་ལ་རོགས་གཅིག་
ཡོད་པ་དེས་ཀྱང་ཤེས། །དེ་དང་དེ་བརྒྱུད་ལ་བུ་རོགས་ཟེར། །དགུ་ཟི་འདི་
བོད་ཀྱི་གྲི་རུ་འདུག །གྲི་གུམ་བཙན་པོའི་རིང་ནས་དར། །ཡུལ་ཟི་འདུ་བྱ་བའི་
ས་ངན་དུ། །མིག་ཟིམ་བུ་དཔུན་དགུས་བརྡུངས་པ་ཡིན། །ཆེ་ཤོས་ཀྱིས་གནམ་
གྱི་དམུ་ཐག་ཆོད། །དེ་འོག་བརྒྱད་ལའང་རྣོ་རྟགས་ཡོད། །དེ་དགུའི་སློབ་མ་ཁ་
དགུར་གྱིས། །བོད་ལ་རལ་གྲི་མང་བ་དེ་ལྟར་རེད། །མི་སྤུན་དགུས་བརྡུངས་
པས་དགུ་ཞེས་ཏེ། །མིག་ཟིན་པོ་ཡོད་པས་ཟི་ཞེས་པ། །དེ་དང་དེ་བརྒྱུད་ལ་
དགུ་ཟི་ཟེར། ཁོང་དགུ་ལ་བདག་གཅིག་ཡོད་པ་དེས་ཀྱང་ཤེས། །དེ་དང་
དེ་བརྒྱུད་ལ་དགུ་བདག་ཟེར། །འཇའ་ནི་ལྷོ་མོན་གྱི་གྲི་རུ་འདུག །ནམ་
མཁའ་གྲི་མཛེས་ཀྱི་རིང་ནས་དར། །འཇའ་ཡུལ་ལྷོ་བྲག་གི་ནགས་གསེབ་ཏུ། །
མི་ཏོག་ཐལ་མགོ་བྱ་བས་བརྡུངས། །གྲི་དེས་ལྗོན་ཤིང་དགུ་རེ་ཆོད། །འཇའ་
རལ་སྐྱ་ལ་རྣོ་བ་དེ་ནས་གྲགས། །འཇའ་ཞེས་ཡུལ་ལ་གྲགས་པ་ཡིན། །དེ་དང་
དེ་བརྒྱུད་ལ་འཇའ་རལ་ཟེར། །རྒྱལ་པོས་ཀྱང་མགར་བ་ཞེས་ནས་བརྡུངས། །
དེ་རིགས་རྣམས་ནི་རྒྱལ་འཇལ་ཡིན། །དེ་རྣམས་རགས་ རིམ་ དབྱེ་ བ་ ན། །ཞང་
མའི་རིགས་ལ་རྣམ་པ་གསུམ། །འབྲི་རྩེ་གོ་ཆོད་ཞང་ཕྲན་ཏེ། །དེ་ལས་གྱེས་ན་
གཉིས་འགྱུར་ཡོད། །ཞང་རྗེའི་ས་དཀར་ས་དམར་གཉིས། །ཞང་མའི་སྡེ་ཚན་
དེ་ལས་མེད། །སོག་པོའང་གྱེས་པ་རྣམ་གསུམ་སྟེ། ། སོག་ཆེན་སོག་སྐྱ་སོག་
ཕྲན་གསུམ། །དེ་རྣམས་གྱེས་པའང་གཉིས་འགྱུར་ཡོད། །སོག་རྫི་ལྕགས་རླག་
167
166



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཐག་ཁྲེས་ཅན། །སོག་པོའི་སྡེ་ཚན་དེ་ལས་མེད། །ཧུ་ཕེད་གྱེས་པ་ཟལ་དཀར་
དང༌། །ཟལ་དམར་ཟལ་ཁྲ་དག་དང་གསུམ། །དེ་རྣམས་གྱེས་པའང་གཉིས་
འགྱུར་ཡོད། །ཧུ་རོགས་ཁས་རྒན་ཁས་སྣ་གཉིས། །ཧུ་ཕེད་སྡེ་ཚན་དེ་ལས་
མེད། །དགུ་ཟི་གྱེས་པ་རྣམ་དགུ་ནི། །ནམ་མཁའ་སྤུ་ཆོད་དགྲ་ལྷའི་གར་ཆོད་
དང༌། །གོང་ཁྲ་དགུ་ཆོད་ཆུ་ནང་ཉ་ཆོད་དང༌། །གལ་རྡོའི་རྡོ་ཆོད་ངན་ཐོའི་སྐས་
ཆོད་དང་། །ཨོ་ཚའི་བསམ་ཆོད་/གཅིག་ཆད།། །གོང་གོའི་ཕག་ཆོད་བྱ་བ་དེ་དང་
དགུ། །དེ་རྣམས་གྱེས་པའང་གཉིས་འགྱུར་ཡོད། །དགུ་བདག་གྱེས་པ་རྣམ་
གསུམ་ནི། །ཤང་དཀར་ཤང་ནག་ཟ་འུག་ཅན་དང་གསུམ། །དགུ་ཟིའི་སྡེ་ཚན་
དེ་ལས་མེད། །རིགས་ནི་སོ་གཉིས་ཤང་ལང་གཉིས་ཀར་ཡོད། །འཇའ་རལ་
དག་ལས་གྱེས་པ་ནི། །ཤར་འཇའ་ལྷོར་འཇའ་གཉིས་སུ་འདོད། །ཤར་འཇའ་
གྱེས་པ་རྣམ་གསུམ་ནི། །བཤལ་ཁོག་དངུལ་ཁོག་འབྲི་ཁོག་གསུམ། །དེ་རྣམས་
ལས་གྱེས་གསུམ་འགྱུར་ཡོད། །ལྷོ་འཇའ་འཇའ་རྙིང་གའུ་མ། །དགུ་ལ་ཟི་དང་
བར་པ་དང༌། །གསར་བརྡུངས་དག་དང་རྣམ་ལྔ་ཡོད། །རྒྱ་འཇའ་ཤང་དམར་
ཤང་ནག་དང་། །མི་སགས་ཅན་དང་གསུམ་དུ་གྱེས། །འཇའ་རིགས་འདི་ཡང་
ཆདཔ་ཅན། །མ་གཏོགས་ཐམས་ཅད་ཤང་མ་ཡིན། །འཇའ་རལ་སྡེ་ཚན་དེ་
ལས་མེད། །མཚན་ཉིད་བརྟག་པའི་མན་ངག་ནི། །ཞང་མའི་རིགས་ལ་ཞང་
ཐེམ་སྟེ། །སོག་པོའི་རྟགས་ནི་གོ་ཆོག་གོ །ཧུ་ཕེད་རྟགས་ནི་ཧུ་རྫི་སྟེ། །དགུ་
རྫིའི་རྟགས་ནི་དགུ་ཚིག་འདྲ། །འཇའ་རལ་རྟགས་ནི་ལྕགས་ཞག་གོ །རྟགས་
རྣམས་ཡོད་པ་དེ་ཀུན་ཡིན། །རྟགས་མེད་ཡིན་པའང་འགའ་རེ་ཡོད། །འོ་ན་
གང་ཡིན་ཤེས་པར་གྱིས། །གཟུགས་དང་བཤད་པར་བསྟུན་དགོས་ཏེ། །ཞང་
168
རྒྱ་བོད་ཡིག་ཚང་ཆེན་མོ།
མ་ཕལ་ཆེར་ཕར་ཕར་ཕྲ། །ལུག་ཚོན་ཞག་གིས་བྱུག་པ་འདྲ། །སོག་པོ་ཕལ་
ཆེར་རྩ་རྩེ་མཉམ། །ཐང་ཤིང་འདབ་མ་བཞར་བ་འདྲ། །ཧུ་ཕེད་ཕལ་ཆེར་
མཐོང་བས་ལྗི། །སྦྲུལ་ནག་ཁྱུང་གི་དེད་པ་འདྲ། །དགུ་ཟི་ཕལ་ཆེར་སྐྱ་ལ་
འཇིགས། །ལྕང་སྐྱའི་བྱུག་པ་རློན་པ་འདྲ། །འཇའ་རལ་ཕལ་ཆེར་རྔམས་ལ་
ངར། །སྟག་མོ་ཐང་ལ་རྒྱུག་པ་འདྲ། །ཞང་མ་མི་འགྱུར་ངེས་པའི་རྟགས། །རྩེ་
ནས་སོར་གསུམ་བཅལ་བ་ཡི། །ངར་ཡོད་མེད་མཚམས་རི་མོ་ནི། །སེན་མོས་
བཀོད་པའི་རྗེས་འདྲ་ཡོད། །མཁས་པས་མིག་གིས་ལྟས་པས་ཤེས། །བླུན་ཀྱང་
ལག་པས་ཉུལ་བས་གོ །སོག་པོ་མི་འགྱུར་ངེས་པའི་རྟགས། །རྩེ་ནས་སོར་
གསུམ་བཅལ་བ་ན། །ཕོ་མོ་ལྕགས་ཀྱི་གོ་ཆོད་ཡོད། །ཧུ་ཕེད་མི་འགྱུར་ངེས་
པའི་རྟགས། །རྩེ་ནས་ཕྱེད་འཇལ་སོར་ལྔའི་ཕྱེད། །མཐུན་མཚམས་སྟག་མོའི་
རིས་འདྲ་ཡོད། །དགུ་ཟི་མི་འགྱུར་ངེས་པའི་རྟགས། །གཞུང་ལ་ལྕགས་ཀྱི་དར་
འདོག་ནི། །དགུ་ཚིག་སྐྱ་མོ་འདྲ་བ་ཡོད། །འཇའ་རལ་མི་འགྱུར་ངེས་པའི་
རྟགས། །སྲབ་ལ་ཞང་ཆེ་རྩེ་མོ་སྦོམ། །ཞང་མ་གོ་ཆོད་མཚན་ཉིད་ནི། །ལྕགས་
མདོག་དཀར་ལ་འཇམ་པ་ཡིས། །ཞང་མ་ལང་ཕྲན་མཚན་ཉིད་ནི། །ལོ་ལེགས་
ལྗང་པ་འདྲ་ན་ཡིན། །ཞང་རྗེ་རྩ་བའི་མཚན་ཉིད་ནི། །མཐུག་ལ་ལྕགས་མདོག་
ནག་པ་ནི། །ཞང་དཀར་དཀར་ལ་མཐུག་ན་ཡིན། །ཞང་དམར་དམར་ལ་མཐུག་
ན་ཡིན། །གྱེས་པའི་མཚན་ཉིད་འདིར་མ་སྤྲོས། །སོག་པོ་རྩ་བའི་མཚན་ཉིད་
ནི༑ །ཕྱི་རྟགས་སོག་པོར་གཅིག་པ་ལ། །ནང་རྟགས་མི་འགྱུར་ངེས་པ་ནི། །རྩེ་
མོ་སྦལ་རྒན་ཡ་ཐོད་འདྲ། །སོག་པོ་ཆེ་བའི་མཚན་ཉིད་ནི། །གོ་ཆོད་རྩེ་མོ་ལི་
ན་ཡིན། །སོག་པོ་སོག་སྐྱའི་མཚན་ཉིད་ནི། །གངས་ལ་ཤཱ་སྤུ་གཏོར་བ་འདྲ། །
169



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སོག་པོ་སོག་ཕྲན་མཚན་ཉིད་ནི། ཁོལ་བུ་ཁོལ་ཉག་བྱུང་ན་ཡིན། །ཧུ་ཕེད་རྩ་
བའི་མཚན་ཉིད་ནི། །ཧུ་ཕེད་ཕྱི་རྟགས་གཅིག་པ་ལ། །ནང་རྟགས་ཏུ་རྫི་ཁམ་
སྣེ་ཅན། །ཧུ་ཕེད་ཟེལ་དཀར་མཚན་ཉིད་ནི། །ཧུ་ཕེད་ཕྱི་རྟགས་གཅིག་པ་ལ། །
ནང་རྟགས་ཧུ་རྫི་ཁམ་སྣེ་ཅན། །ཧུ་ཕེད་ཟེལ་དཀར་མཚན་ཉིད་ནི། །ཧུ་རྫི་ཕྱི་
རུ་ལི་ན་ཡིན། །ཟལ་དཀར་ཟེར་བའི་རྒྱུ་མཚན་ནི། །ཧུ་རྫི་ནང་དུ་ལི་ན་ཡིན། །
ཟལ་ཁྲ་ཟེར་བའི་རྒྱུ་མཚན་ནི། །ཕྱི་ནང་གཉིས་ཀ་ལི་ན་ཡིན། །ཧུ་གྲོགས་ཟེར་
བའི་རྒྱུ་མཚན་ནི། །ཧུ་རྫི་ཉིས་བརྩེགས་ཡོད་ན་ཡིན། །ཧུ་རོགས་ཁ་རྒན་
མཚན་ཉིད་ནི། །བཏབ་བརྡུངས་གཅིག་ལ་ཡོང་བ་ཡིན། །ཧུ་རོགས་ཁས་སྣའི་
མཚན་ཉིད་ནི། །སྐྲ་དང་མགོ་གཉིས་འཇོམས་ན་ཡིན། །དགུ་ཟི་རྩ་བའི་མཚན་
ཉིད་དབྱེ། །ནམ་མཁའ་སྤུ་གཅོད་ནང་རྟགས་ནི། །ཐུར་སྐྲ་དོགས་གསུམ་འཇོམ་
ན་ཡིན། །དགྲ་ལྷ་གར་ཆོད་མཚན་ཉིད་ནི། །ཐུ་རིས་རྐྱང་པ་ཡོད་ན་ཡིན། །
གོང་ཁྲ་དགུ་ཆོད་མཚན་ཉིད་ནི། །སྐྱ་རིས་རྐྱང་པ་ཡོད་ན་ཡིན། །ཆུ་ནང་ཉ་ཆོད་
མཚན་ཉིད་ནི། །དྭགས་རིས་རྐྱང་པ་ཡོད་ན་ཡིན། །གལ་ཆེའི་ཇོ་ཆོད་མཚན་
ཉིད་ནི། །ཕོ་ལྕགས་གཙང་ཡུག་གཅིག་ལ་ཟེར། །བྱེ་ནེའི་དོང་ཆོད་མཚན་ཉིད་
ནི༑ ༑མོ་ལྕགས་གཙང་ཡུག་གཅིག་ལ་ཟེར། །ངན་ཐོའི་སྐད་ཆོད་མཚན་ཉིད་ནི།།
སྟབས་བརྡུངས་ངར་ཁྲེལ་ཅན་ལ་ཟེར། །ཨོ་ཚའི་བསམ་ཆོད་མཚན་ཉིད་ནི། །
ཐུར་བརྡུངས་གྲང་ངར་ཅན་ལ་ཟེར། །གོང་གོའི་ཕག་ཆོད་མཚན་ཉིད་ནི། །
ལྕགས་ནག་འདྲེས་མ་གཅིག་ལ་ཟེར། །དགུ་བདག་རྩེ་སློབ་རྟག་བརྡུངས་ཡིན།།
ཤང་དཀར་ཕོ་ལྕགས་གཅིག་ལ་ཟེར། །ཤང་ནག་མོ་ལྕགས་གཅིག་ལ་ཟེར། །
ལྕགས་ཞགས་ཅན་ལ་ཟ་འུག་ཟེར། །འཇའ་རལ་ངོ་བོ་མཚན་ཉིད་ནི། །ཕྱི་
རྒྱ་བོད་ཡིག་ཚང་ཆེན་མོ།
རྟགས་འཇའ་རལ་ཡིན་པ་ལ། །ནང་རྟགས་མི་འགྱུར་ངེས་པ་ནི། །སྲབ་ལ་ཞང་
ཆེ་རྩེ་སྦོམ་ཡིན། །ཤར་འཇའ་ཟེར་བའི་རྒྱུ་མཚན་ནི། །ཤང་ལང་སྐྱ་ཐུར་གཞུང་
པ་ཅན། །ལྷོ་འཇའ་ལྗིད་ལ་སོ་རྩིབ་ཅན། །རྒྱལ་འཇའ་ཤིན་ཏུ་ཐུག་ལ་རིང་། །
ཤང་དམར་མོ་ལྕགས་དབྱིག་ཅན་ཡིན། །ཤང་ན་མི་ལྤགས་གཡང་གཞི་ཅན། །
རྩ་བའི་འཇའ་རྩེ་གཡག་རུ་ཁ། །གྱེས་པའི་རྣམ་གྲངས་འདིར་མ་སྨོས། །སྐྱེས་
དང་ལྕགས་རིགས་རྟགས་དང་གསུམ། །བསྟུན་ལ་དེའི་སྦྱི་མཚན་དབྱེ། །ཕ་
ཚན་རིགས་ཀྱི་སྤྱི་ཁྱབ་ཡིན། །ནང་ཚན་ནང་གི་སྤྱི་ཁྱབ་ཡིན། །རྟགས་ཚན་རང་
གི་ཐོབ་སྐལ་ཡིན། །དེ་རྣམས་རགས་པའི་དབྱེ་བ་ཙམ། །གྲི་རིགས་གྱེས་པའི་
རྣམ་གྲངས་དང༌། །ལྕགས་རིགས་ནུས་པ་ངར་ཚད་ཀྱི། །རྣམ་དབྱེ་རྒྱས་བཤད་
འདིར་མ་སྨྲོས། །བློ་ལྡན་མཁས་པའི་རྗེས་འཇུག་དང་། །གཡུལ་ངོར་དཔའ་བའི་
སྐྱེས་བུ་རྣམས། །འདི་དོན་རྟོགས་དཔྱོད་མ་ཆུག་པར། །བླང་དོར་མ་ནོར་མཚོན་
བཟུང་ནས། །བསྟན་ལ་ གནོད་ པའི་ དགྲ་བགེགས་ཀུན། །མྱུར་ བར་ ཆོས་ ཀྱི་
དབྱིངས་སུ་སྒྲོལ། །མངྒ་ལཾ། །
༈ ཨོཾ་སྭསྟི། བོད་རྒྱལ་འདུས་སྲོང་མང་པོ་རྗེ། །རླུང་ནམ་འཕྲུལ་གྱི་
རྒྱལ་པོའི་དུས། །སྔར་མེད་ལྷའི་བདུད་རྩི་བཞིན། །ཇ་དང་དཀར་ཡོལ་བྱུང་བ་
ཡིན། །གཏན་ཚིགས་རྒྱལ་རབས་དག་ན་གསལ། །རྣམ་དབྱེ་རྒྱས་བཤད་འདི་
ལྟར་གནང་། །ཞལ་གཅིག་ཕྱག་གཉིས་རལ་གྲི་གླེགས་བམ་འཛིན། །དཀྱིལ་
ཀྲུང་དབྱིབས་ལེགས་འགྱིང་ལྡེམ་བརྗིད་པའི་སྐུ། །རིན་ཆེན་སྣ་ཚོགས་མཛེས་
པའི་རྒྱན་གྱིས་སྤྲས། །ཀུན་མཁྱེན་རྒྱལ་པོ་འཇམ་པའི་དབྱངས་ལ་འདུད། །བདེ་
གཤེགས་ཀུན་མཆོད་འཕགས་པ་མཉེས། །ཡ་རབས་བཤེས་གཉེན་གསོལ་
170
_171



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཟས་མཆོག །འདོད་ཡོན་མཆོག་ལྡན་བདུད་རྩི་ཡི། །མཚན་ཉིད་འགྲོ་བའི་དོན་
དུ་འབྲི། །ལྷའི་ཡུལ་དུ་བདུད་རྩི་གསོལ། །ཐིགས་པ་མིའི་ཡུལ་དུ་བབས། །རྒྱལ་
པོའི་ཁབ་ཏུ་ཇ་རུ་སྨིན། །སྐྱེ་འགྲོ་རྣམས་ཀྱི་དཔལ་དུ་ཤར། །དེ་ལ་དབྱེ་ན་བཅུ་
དྲུག་སྟེ། །ཕུ་མདའ་གཉིས་དང་ཆར་མ་ཆུ་བ་དང༌། །ཞིང་སར་ཞིང་རྙིང་ས་ཆ་
བཤང་གཅི་དང་། །ལུད་ཅན་ལུད་མེད་རྩི་ཇ་བར་ཇ་དང་། །ཚ་འདུལ་གྲང་
འདུལ་སྨིན་དང་མ་སྨིན་ནོ། །ཕུ་གསུམ་ཇ་ནི་འདབ་ཆུང་ཇ་ཤིང་སྦོམ། །མདོག་
སྐྱ་ངད་པ་ཏང་ཀུན་དྲི་མ་བྲོ། །རོ་བས་བསྲེགས་སྐོལ་བད་ཀན་ནད་སེལ་
འགྱུར། །ཛྷ་ན་པུ་ཏ་ཞེས་བྱའི་ཇ་རུ་གྲགས། །མདའ་གསུམ་འདབ་མ་ཆེ་འཇམ་
ཇ་ཤིང་སྦོམ། །མདོག་ནག་དུད་ཁུ་རོ་ངད་ཤིན་ཏུ་ཁ། །བཏུང་བའི་འོས་ཡིན་
རླུང་ནད་རབ་ཏུ་སེལ། །ཨུ་སུ་ནན་ཏ་ཞེས་བྱའི་ཇ་རུ་གྲགས། །ཆར་མའི་ཇ་ནི་
འདབ་ཆེ་ཇ་ཤིང་སྦོལ། ཁ་དོག་ཁམ་པ་ངན་དྲི་ཁུ་བ་ནག །རོ་སྐད་བསྲེགས་
སྐོལ་འོས་ཡིན་མཁྲིས་པ་སེལ། །སབ་སྟེ་ཁམ་སེར་མར་ཁུའི་ཁུ་བ་འདྲ། །ཀོའུ་
མ་ཏི་ཞེས་བྱའི་ཇ་རུ་གྲགས། །ཨ་མི་བྷ་ར་ཞེས་བྱའི་ཇ། །ཆུ་མའི་ཞིང་ལ་སྐྱེས་
པ་སྟེ། །འདབ་མ་ཐུང་མཉེན་ཇ་ཤིང་ཕྲ། །མདོག་སྔོ་ཅི་ཞུར་ཁུ་བ་འདྲ། །ངད་པ་
མངར་ཞིང་རོ་མཆོག་འཇམ། །བརྡུངས་པའི་འོས་ཡིན་སིལ་དྲོད་སྙོམས། །ཧ་ལ་
ཛཱ་ཞེས་བྱའི་ཇ། །ཞིང་སར་ལས་སྐྱེས་ཁ་དོག་སེར། །འདབ་ཆེ་རྩུབ་ཅིང་ཇ་ཤིང་
ལ༑ ཁུ་བ་ཁྲག་འདྲ་རོ་མཆོག་ཁ། །ངད་པ་ཇ་མེན་ཤིང་གི་དྲི། །ལྷབ་སྐོལ་འོས་
ཡིན་གཏི་མུག་སེལ། །ཨ་གྷ་ཏ་མ་ཞེས་བྱའི་ཇ། །ཞིང་རྙེད་ལས་སྐྱེས་ཁ་དོག་
སྨུག །འདབ་མ་ཐུང་ཆུང་ཇ་ཤིང་ཕྲ། །འོ་མ་ཤིང་གི་ཁུ་བ་འདྲ། །ངད་པ་དྲི་ཞིམ་
རོ་མཆོག་མངར། །བརྡུངས་པར་བཟང་ཞིང་རླུང་ནད་སེལ། །ཧ་ལུ་པ་ཏ་ཞེས་
172
རྒྱ་བོད་ཡིག་ཚང་ཆེན་མོ།
བྱའི་ཇ། །ས་བཤང་མ་སྐྱེས་ཁ་དོག་སེར། །འདབ་མ་ཆུང་སྲབ་ཇ་ཤིང་ཕྲ། ཁུ་
བ་ལྗང་སེར་རོ་མཆོག་མངར། །ངད་པ་ཏ་ལའི་དྲི་དང་མཚུངས། །བརྡུངས་པའི་
འོས་ཡིན་མཁྲིས་པ་སེལ། །གྲུ་གུ་ཕ་ལ་ཞེས་བྱའི་ཇ། །གཅི་བའི་བར་སྐྱེས་ཁ་
དོག་ནག །འདབ་མ་མང་ལ་ཇ་ཤིང་ལྷུང༌། ཁུ་བའི་མདོག་སེར་རོ་མཆོག་བསྐ།།
ངད་པ་མཉྫ་ཤ་ཀའི་དྲི། །བརྡུངས་པར་བཟང་ཞིང་ཁྲག་ནད་སེལ། །ས་རི་བྷ་
ལི་ཞེས་པའི་ཇ། །ལུད་ཅན་ལས་སྐྱེས་ཁ་དོག་སེར། །འདབ་མ་ཇ་ཤིང་འཇམ་
ལ་སྙོམས། ཁུ་བ་ཟར་མའི་མར་ཁུ་འདྲ། །དེའི་ངད་པ་དྲི་ཞིམ་འཇམ། །ཚོད་
བཏུང་ཀུན་འདུད་ནད་རྣམས་སེལ། །ཨ་ལི་བྷ་གུ་ཞེས་པའི་ཇ། །ལུད་མེད་ལས་
སྐྱེས་ཁ་དོག་དམར། །འདབ་མ་ཆེ་གྱོང་ཇ་ཤིང་སྦོམ། ཁུ་བ་དམར་ནག་རོ་
མཆོག་ཁ། །ངད་པ་སྣ་ཚ་དྲི་ངད་ཅན། །བསྲེགས་སྐོལ་འོས་ཡིན་རླུང་མཁྲིས་
སེལ། །མུ་པན་ཏི་ཞེས་བྱ་བའི་ཇ། །རྩེ་ཇ་ཉིད་ཡིན་ཁ་དོག་སེར། །ཇ་ཤིང་འདབ་
མ་ཆུང་ཞིང་འཇམ། ཁུ་བ་དམར་སེར་ངད་པ་ཆུང༌། །རོ་མངར་ནད་རྣམས་མ་
ལུས་སེལ། །ཡོན་ཏན་བརྒྱད་ལྡན་ཀུན་ལ་བསྔགས། །ཧས་ཏི་འགུ་ཞེས་བྱ་
བའི་ཇ། ཁ་དོག་སེར་འཇམ་བར་ཇ་ཡིན། །ཇ་ཤིང་འདབ་མ་འཇམ་ལ་སྙོམས།།
ཞུ་མཁན་མདོག་འདྲ་སྔོ་ཞིང་མངར། །རོ་ངད་མངར་ཞིང་ཆུ་ནོན་ཆུང་། །རྒན་པོ་
གཅོང་ཅན་རྣམས་ལ་སྨན། །རྒྱུ་ན་དྷ་ལུ་ཚ་འདུལ་ཇ། །ཇ་ཤིང་འདབ་མ་གཅིག་
ཏུ་འདྲེས། །ངད་པ་བཀྲག་མདངས་མི་ལྡན་ཡང་། །སྐོལ་ཚེ་ རོ་དང་ནུས་པ་
འབྱུང་། ཁུ་བ་གུར་གུམ་འབྲི་མར་མདོག །འབྱུང་བཞི་སྙོམས་ཤིང་བཀྲག་
མདངས་སྐྱེས། །བྷ་ལ་མི་ཏ་གྲང་འདུལ་ཇ། །སེངས་ན་རྡུལ་ཕྲན་སྔོ་སྐྱ་འབྱུང་།།
ཉིན་དགུང་འཇའ་ཚོན་སྔོན་དམར་འབྱུང༌། །ཇ་ཤིང་འདབ་མ་གཟུགས་ནི་
173



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གསལ། ཁུ་བ་སེར་སྐྱ་དར་བའི་མདོག །རོ་དང་ངད་པ་ཁ་ཞིང་དཀའ། །ལུས་
བཟང་གིས་འཐུང་སྟོབས་རྩལ་སྐྱེད། །ཧུ་ལུ་ཧུ་ཀ་ཞེས་པའི་ཇ། །ལེགས་པར་
སྨིན་པས་གནག་ཅིང་སྣུམ། །ཇ་ཤིང་འདབ་མ་གཉེན་ལྕུག་འཇམ། །གསེར་གྱི་
ཞག་འདྲ་རོ་དྲུག་ལྡན། །ངད་པ་དྲི་ཞིམ་ཆུ་ནོན་ཆེ། །རླུང་དང་དུག་རོ་སེལ་བར་
བྱེད། །ཛྷ་ན་ཛྷ་ཏུ་ཞེས་པའི་ཇ། །མ་སྨིན་ཁ་དོག་བཀྲག་དམར་སྐྱེ། །ཇ་ཤིང་སྦོམ་
ལ་འདབ་མ་ཉུང་། ཁུ་བ་སྔོ་ནག་བྲི་བའི་མདོག །རོ་དང་ངད་པ་རྩུག་ཅིང་གྱོང་།
ཁོག་པའི་ནད་སློང་རླུང་ཁམས་སྐྱེད། །ཐོག་མར་དཀར་ཡོལ་ནང་བླུགས་དུས།།
བོང་བུ་རྔ་མོ་སྤྲེའུའི་གཟུགས། །མ་ཏྲང་མི་རོ་ཀེང་རུས་བྲིས། །དེ་དབུས་གསལ་
ན་ལྟས་ངན་གནས། །གང་དུ་བབས་དེར་མི་དགེ་འབྱུང་། །རྫས་བརྒྱད་དྲང་
སྲོང་ཚེའི་གཟུགས། །རྒྱལ་པོ་ནོར་བུ་རིན་ཆེན་བདུན། །དེ་བཞིན་དཀར་ཡོལ་
ནང་ན་གནས། །གང་དུ་བབས་དེར་དགེ་ལེགས་འབྱུང་། །ཇ་ཉོ་བ་དང་ཇ་ཚོང་
དང༌། །ཇ་འཐུང་སྐྱེ་བོ་མང་གྱུར་ཀྱང་། །ཇ་དཔྱད་ཧ་ཤང་དེ་བ་མཁས། །དེ་ལ་
གྷ་མི་རྒྱལ་པོས་ཞུས། །གྷ་ལ་མི་ཏྲ་མགོན་པོས་ཞུས། །དེ་ནས་རིམ་བཞིན་བརྒྱུད་
དེ་ཞུས། །ཡོ་མར་རྒྱ་ཇ་བཟང་ངན་བརྟགས་པའི་བསྟན་བཅོས་བདུད་རྩིའི་རྒྱ་
མཚོ་ཞེས་བྱ་བ་རྫོགས་སོ། །མངྒ་ལཾ། ། །
༈ རྒྱ་གར་སྐད་དུ། སྭ་ཏབླ་ཤཱནྟཾ། བོད་སྐད་དུ། དཀར་ཡོལ་བརྟག་
པའི་བསྟན་བཅོས། ཐམས་ཅད་མཁྱེན་པའི་དཔལ་ལ་ཕྱག་འཚལ་ལོ། །རབ་
དཀར་སྐྱོན་བྲལ་དྲི་མ་མེད་པའི་དཔལ། །ཡིད་འོང་དབྱིབས་ལེགས་བཟང་
པོའི་བཅུད་འཛིན་པ། །ཀུན་ནས་ཡིད་འཕྲོག་རྣམ་པར་མཛེས་པའི་སྣོད། །རིན་
ཆེན་དཀར་ཡོལ་བརྟག་ཐབས་འདི་བཟུངས་ཤིག རྒྱུ་ནི་རབ་འབྲིང་རྣམ་པ་
174
རྒྱ་བོད་ཡིག་ཚང་ཆེན་མོ། །
གསུམ། །རབ་ནི་རིན་ཆེན་འཆིང་བུ་དང་། །འབྲིང་ནི་འཛེང་ལ་བྱས་པ་སྟེ། །ཐ་
མ་རྡོ་ཐལ་དཀར་པོའོ། ཁ་དོག་སེར་བ་རབ་ཡིན་ཏེ། །དཀར་བ་འབྲིང་ལ་ཐ་
མ་སྔོ། །དབྱིབས་དང་རི་མོའི་བརྟག་པ་ཡང་། །འབྲུ་བརྒྱད་རིགས་ནི་བཅུ་དྲུག་
བཤད། །བྷ་ར་ཏྲ་དང་ཤག་ཏི་དང་། །བྷ་ལིང་ཏ་ཀ་མུ་ལུ་ཏི། །ཀ་ལི་ཀ་ཏ་ཀ་ལང་
ཀ ༑མ་ཏི་ཀུ་ཏྲ་གྷ་ན་པ། །སིང་གྷ་དྷ་ར་ཀ་ར་དང་། །བྷུ་ཀི་ཏ་དང་བྷི་ལྡིང་ཀི །
བ་ར་ཧ་སི་པྲཏྠ་ཀི །བྷ་ར་ཏ་ནི་རབ་ཏུ་སེར། །ཀུ་མུ་ཏའི་མེ་ཏོག་བཞིན། ཁྱུང་
གཤོག་མང་ཤིང་ཤིང་ལོ་རྒྱས། །གང་ན་ཡོད་དེར་དགེ་ལེགས་འབྱུང་། །ཤག་
ཏི་ཀ་ནི་དཀར་ཞིང་སེར། །འབར་འབུར་མང་ཞིང་ཁྱུང་གཤོག་ཉུང༌། །ཆུ་རིས་
མང་ཞིང་བཅུ་ཀའི། །མེ་ཏོག་དང་འདྲ་ལོངས་སྤྱོད་འཕེལ། །བྷ་ལི་ཏ་ཀ་དཀར་
ཞིང་སྲབ། ཁྱུང་གཤོག་ཆུ་རིས་དག་དང་ལྡན། །ཙམ་པ་ཁའི་མེ་ཏོག་འདྲ། །ཡེ་
ཤེས་ཏིང་འཛིན་རབ་ཏུ་འཕེལ། །མུ་མུ་ཏི་ནི་ཁམ་པའི་མདོག །ཕྱི་ནས་གཉིས་
ཀར་རི་མོ་མེད། །ཧུ་དུ་ཀའི་མེ་ཏོག་འདྲ། །དེ་འཛིན་མི་ལ་ཁ་ཟས་མོད། །བྷིན་
དུ་ཀ་ནི་དཀར་ཞིང་སྔོ། །ཆུ་རིས་ཁྱུང་གཤོག་དག་དང་ལྡན། །ཨུཏྤ་ལའི་མེ་
ཏོག་འདྲ། །སྙིང་རྩེར་ལྡན་ཞིང་སེམས་མི་འཁྲུགས། །པ་ལི་ཏི་ནི་སྔོ་ཞིང་སྲབ། །
སྤོས་ལྡན་རིགས་ཀྱི་རི་མོ་ཡོད། །ཀ་ར་ཏིའི་མེ་ཏོག་འདྲ། །དེ་འཛིན་བློ་གྲོས་
རིགས་པ་འགོ །ཀ་ལི་ཀ་ཏ་ཁ་དོག་དང༌། །སྤྲིན་གྱི་རི་མོས་རྣམ་པར་བརྒྱན། །
མ་ལ་ཤ་ཡི་མེ་ཏོག་འདྲ། །བུ་དང་རིགས་བརྒྱུད་རྣམ་པར་འཕེལ། །ཨ་ལང་ཀ་
ར་སྤྲིན་གྱི་མདོག །ཤིང་ལོ་ཡལ་ཁ་རབ་ཏུ་འཁྲིགས། །ཙ་ན་ཀའི་མེ་ཏོག་འདྲ།།
སྙན་སྒྲགས་ལྡན་ཞིང་གཏམ་སྙན་ཐོབ། །མ་ཏི་ཀུ་ཏ་དཀར་ཞིང་དམར། །འདབ་
མ་ཡངས་པའི་ལྗོན་ཞིང་ལྡན། །ཀའུ་པ་ཏིའི་མེ་ཏོག་འདྲ། །རིགས་བརྒྱུད་མི་
175



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འཕེལ་ལོངས་སྤྱོད་ཉམས། །གྲུ་ན་ས་ནི་སྒོ་ལྔའི་མདོག ཁྱུང་གཤོག་མི་ལྡན་ཉ་
རིས་ཡོད། །མདངས་མེད་ས་ཏའི་མེ་ཏོག་འདྲ། །དེ་འཛིན་ནད་དང་རྡུལ་མང་
དང༌། །སིང་གྷ་དྷ་ར་སྔོ་ཞིང་དྭངས། །བྱ་རོག་གཤོག་གདེངས་མགྲིན་པ་རིང་། །
ཙར་ཙི་ཀའི་མེ་ཏོག་འདྲ། །རྟག་ཏུ་ཁ་སྨད་རྩོད་པ་འབྱུང་། །ཀ་ར་ཀ་ནི་སྔོ་ཞིང་
དཀར། །རི་དྭགས་གཟུགས་ཀྱིས་ཉེ་བར་བརྒྱན། །ཧུ་ལུ་ཀའི་མེ་ཏོག་འདྲ། །
བདག་པོ་མི་སྡོད་གནས་ནས་འཕོ། །བྷུ་ཀི་ཏ་ནི་སྔོ་སྐྱའི་མདོག །ཆུ་རིས་གྲུ་
དང་གཉན་པར་ལྡན། །སབ་ཏི་ཀ་ལིའི་མེ་ཏོག་འདྲ། །བྱ་བ་མི་འགྲུབ་རྣམ་རྟོག་
མང་། །བྷི་ལྡིང་ཀི་ནི་ནམ་མཁའི་མདོག །འབྲུག་དང་སྤྲིན་གྱིས་ཉེ་བར་བརྒྱན།།
ཨུཏྤ་ལའི་མེ་ཏོག་འདྲ། །རྒྱལ་པོ་རྣམས་ཀྱིས་སྣོད་དུ་བཟུང་། །བ་ར་ཧ་སི་དཀར་
ཞིང་གཙང་། །བྱ་དང་ཤིང་ལོས་རྣམ་པར་བརྒྱན། །འཛམ་བུ་ཀྲི་ཤའི་མེ་ཏོག་
འདྲ། །བཤེས་གཉེན་རྣམས་ཀྱི་སྣོད་དུ་བཟུང་། །ཏྲ་ཏམ་ཀི་ནི་སྔོ་ཞིང་འཚེར། །
ཆུ་རིས་ཆུ་སྲིན་རི་མོས་བརྒྱན། །མཉྫཤ་ཀའི་མེ་ཏོག་འདྲ། །ཡ་རབས་རྣམས་
ཀྱི་སྣོད་དུ་བཟུང་། །འབྲུག་རྒྱབ་རབ་ཀྱི་ཡོན་ཏན་ནི། །བདུག་དང་ཇ་རླངས་
མིག་ནད་སེལ། །བློ་གསལ་ནད་ཞི་གཏི་མུག་འཇོམ། །ཟས་ཀྱི་རོ་སྐྱེད་ནུས་
པར་ལྡན། །འབྲུག་རྒྱབ་ཡོན་ཏན་དཔག་མེད་ལྡན། །བློ་ལྡན་རྣམས་ཀྱིས་འདི་
བཟུངས་ཤིག །དཀར་ཡོལ་དར་ཚེའི་བརྟག་ཐབས་ལ། །རིགས་ནི་དྲུག་ཏུ་
ཤེས་བྱ་སྟེ། །ཤབ་ཚེ་ལབ་ཚེ་ཤང་ཚེ་དང༌། །ཐེག་ཚེ་དོབ་ཚེ་སྡོང་ཚེའོ། །ཤང་
ཚེ་ཁ་གཡེལ་རྐང་པ་ཐུང་། ཁ་དོག་དཀར་སྔོ་སྲབ་ལ་ཡངས། །སྤྲིན་ནམ་ཤིང་
ལོ་ཆུ་རིས་འབུ། །འབྲུག་རྒྱབ་དྭངས་མཉམ་ཡོན་ཏན་འབྱུང༌། །ལབ་ཚེ་ཤམ་
འབོར་དབྱིབས་མི་མཛེས། །སྲབ་ཅིང་ཡངས་ལ་དྭངས་པ་འབྱུང་། །བེཟླུརྒྱའི་
རྒྱ་བོད་ཡིག་ཚང་ཆེན་མོ།
མདོག་དང་མཚུངས། །བྱ་དང་རི་དྭགས་རི་མོས་བརྒྱན། །ཤང་ཚེ་དབྱིབས་
ལེགས་ཁ་དོག་སྔོ། །སྐད་འཚེར་མདངས་ལྡན་རྐང་པ་རིང༌། །པ་ཏྲ་ཤིང་ལོས་
ཉེ་བར་བརྒྱན། །ཡིད་འོང་མཛེས་པའི་གཟུགས་དང་ལྡན། །ཐེག་ཚེ་མདོག་སྔོ་
རྐང་པ་སྦོམ། ལུས་ཆེ་གཏིང་ཟབ་ཐུབ་ཅིང་བརྗིད། ཁ་རུབ་སྐད་ཆེ་གཟུགས་
དབྱིབས་སྦོམ། །ཤིང་ལོས་རབ་བརྒྱན་ལྡི་ཞིང་གཙང་། །དེབ་ཚེ་རྒྱུད་དམན་ཁ་
དོག་ངན། །སྐད་དང་མི་མཐུན་རི་མོས་དབེན། །ལེགས་ཉེས་སྐྱོན་ཡོན་གཉིས་
དང་བྲལ། །ས་ཚེ་ཞེས་བྱར་རབ་ཏུ་གྲགས། །རྡོ་ཚེ་ཡིད་འོང་འབྲུག་རྒྱབ་འདྲ།
ཁ་དོག་དབྱིབས་ལེགས་སྐད་བཟང་ཡང་། །ཆུ་རིས་ཁྱུང་གཤོག་མ་ལྡན་ཅིང་། །
ནང་དུ་ཁྱི་རྗེས་འདྲ་བ་ཉམས། །གཞན་ཡང་མཚན་ཉིད་མདོར་བསྡུས་ན། །རྒྱུ་
བཟང་མཆོག་དམན་སྐད་ལ་བརྟག །འབྲུག་དང་སྤྲིན་དུ་འབྲེལ་ན་རབ། །ཇ་
དང་ཤིང་དུ་འབྲེལ་ན་འབྲིང་། །ཉ་དང་ཆུ་སྲིན་ཐ་མར་བཤད། །འབྲུག་དང་གླང་
ཆེན་སེང་གེ་སྟག །འཁོར་ལོ་བུམ་པ་པདྨ་དང་། །ལྗོན་ཤིང་ནགས་ཚལ་རི་མོ་
རྣམས། །འདི་ལྡན་སྣོད་མཆོག་བཟང་པོ་ཡིན། ཁྱུང་དང་ངང་པ་རི་དྭགས་དང༌།།
སྤྲིན་དང་ཤིང་ལོ་ཆུ་རིས་དང༌། །མཚོ་དང་ཆུ་སྲིན་མེ་ཏོག་རྣམས། །བདེ་སྐྱིད་
ཡུན་ཐུང་མཐར་མི་རྟག །ཉ་དང་བྱ་རོག་མི་རོའི་གཟུགས། །རི་དྭགས་མཚོན་
གྱིས་བསྣུན་པ་དང་། །གཅན་གཟན་སྒྲོགས་ཏུ་ཚུད་པ་རྣམས། །གང་གིས་
བཅངས་དེར་སྡུག་བསྔལ་འབྱུང་། །དཀར་འཇམ་དབྱིབས་ལེགས་སྲབ་ཅིང་
ཡང་། །གཙང་ཞིང་དྭངས་ལ་རི་མོ་བཟང་། །བཤམ་ཡངས་སྲིན་ཁུང་ནགས་ཚལ་
མེད། །མཚན་ཉིད་འདི་བཅུ་མཁས་པས་བརྟག ཁ་ཆེར་སྐུ་འཁྲུངས་ཀུན་མཁྱེན་
རྒྱལ་པོ་ཡི། །རིན་ཆེན་དཀར་ཡོལ་བརྟག་ཐབས་འདི་སྦྱར་བས། །ཟབ་རྒྱས་
177
176



ཆ
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཆོས་ཀྱི་དབྱིངས་སུ་བདག་གྱུར་ཏེ། །འགྲོ་རྣམས་ཡེ་ཤེས་ཡོན་ཏན་མྱུར་ཐོབ་
ཤོག །དཀར་ཡོལ་བརྟག་ཐབས་རིན་ཆེན་སྣོད་ཀྱི་བདུད་རྩི་ཞེས་བྱ་བ། ཁ་ཆེ་
ཐམས་ཅད་མཁྱེན་པའི་བཤེས་གཉེན་གྱིས་མཛད་པའོ། །དགེ་ལེགས་འཕེལ་
བར་གྱུར་ཅིག ། །
༈ ཨོཾ་སྭསྟི། གང་སྐུ་རབ་བརྗིད་མཛེས་པའི་རྒྱན་གྱིས་སྤྲས། །གང་
གསུང་སྙན་པའི་སྒྲ་ཡིས་ཕྱོགས་ཀུན་ཁྱབ། །གང་ཐུགས་དཔག་ཡས་མཁྱེན་པ་
རབ་རྒྱས་པ། །གང་ཞིག་བསླུ་མེད་འཇམ་དབྱངས་ཞབས་ལ་འདུད། །སྔོན་ཆད་
བོད་འདིར་དཀར་ཡོལ་བཟང་ངན་དཔྱད། །རྣམ་གཞག་ཡི་གེར་བཀོད་པ་མི་
འདུག་པས། །ཆེ་ཆུང་དབྱེ་འབྱེད་རིགས་ཁུངས་བྱུང་ཚུལ་རྣམས། །རྗེས་འཇུག་
མཁས་པའི་མདུན་སར་ཁྲིད་པའི་ཕྱིར། །མཁས་མང་དུ་མས་རྗེས་སུ་བཟུང་
བའི་བུ། །མཁས་གྲུབ་རྩོད་དང་བྲལ་བའི་ལུང་རིགས་ཅན། །མཁས་པའི་
དབང་པོ་བློ་གྲོས་དཔལ་བཟང་གིས། །རྣམ་གཞག་གསལ་ཕྱིར་ཡི་གེར་འབྲི་
བར་བྱ། །ནོར་བུའི་བྱེ་བྲག་དཀར་ཡོལ་འབྲུག་རྒྱབ་འདི། །དང་པོར་སྔ་བ་རྒྱ་
གར་ཡུལ་དུ་སྲིད། །དེད་དཔོན་ཆེན་པོས་རྒྱ་མཚོའི་ཕར་མཐའ་རུ། །ནོར་བུ་
བླངས་ཕྱིར་རྫོང་ཆེན་བསྐྱོད་པའི་ཚེ། །ཕོ་འདོམ་བཅུ་དྲུག་ཡོད་པའི་དཀར་ཡོལ་
གཉིས། །གའུ་ཁ་སྦྱོར་བཞིན་དུ་མཚོ་ནང་ན། །བཀྲག་མདངས་འོད་དང་བཅས་
ཏེ་འདུག་པར་མཐོང་། ཁ་རླངས་མཆུ་ཡིས་བཟུང་ནས་སྟེང་དུ་ཐོན། །མཆུ་ལ་
བརྡར་བའི་ཤུགས་ཀྱི་ཁྱུང་པོར་གྲགས། །འབྲུག་གི་རྒྱབ་ཏུ་ངལ་གསོས་ཁ་བྱེ་
བའི། །ནང་ནས་ཡིད་བཞིན་ནོར་བུ་དག་ཀྱང་དོན། །ཕྱི་ལ་སྲོག་ཆགས་བཞིའི་
རྗེས་ཀྱང་བྱུང་། །དེ་ལ་འདོད་རྒུ་འབྱུང་གྱུར་འདི་ལྟར་རོ། ཁྱུང་པོ་འཁོར་མ་
178
རྒྱ་བོད་ཡིག་ཚང་ཆེན་མོ།
ནོར་བུའི་བྱེ་བྲག་ཡིན། །དགོ་བ་རྔ་མོའི་སྡེར་མོའི་རྗེས་ལ་ནི། །ཀུན་གྱིས་བཀུར་
ཞིང་གཟི་བརྗིད་ཆེན་པོར་འགྱུར། །གཉིས་འཐུང་དབང་པོའི་ཁལ་མའི་རྗེས་
ལ་ནི། །ས་ལ་དབང་བསྒྱུར་མིའི་བདག་པོར་འགྱུར། །གྱི་ལིང་རྟའི་རྨིག་མའི་
རྗེས་ལ་ནི། །རྐང་བཞི་ལ་དབང་དུད་འགྲོ་འཕེལ་བར་འགྱུར། །གྱུ་སྲམ་ཉའི་
གཤོག་པའི་རྗེས་ལ་ནི། །བཏུང་བ་དང་ལྡན་ཆུ་ལ་དབང་བསྒྱུར་འགྱུར། །
དཔའ་བོས་མཁའ་ལ་རལ་གྲི་གཡུག་རྗེས་ནི། །ཕ་རོལ་དགྲ་ལས་རྣམ་པར་
རྒྱལ་བར་འགྱུར། །མཛངས་མས་ས་ལ་མེ་ལོང་བཞག་ རྗེས་ནི། །རོ་བརྒྱའི་
ཟས་རྙེད་སྣང་སྲིད་གསལ་བར་འགྱུར། །དེ་འདྲའི་རྟགས་དང་ཡ་མཚན་ལྡན་པ་
ཡི༑ ༑ནོར་བུའི་ཤུགས་ཀྱིས་དཀར་ཡོལ་གཉིས་པོ་དེས། །ཆོས་རྒྱལ་མྱ་ངན་
མེད་ཅེས་གྲགས་པའི་དུས། །སེང་གེའི་འོ་མ་བཞེས་པའི་གསོལ་ཞལ་བྱས། །
དེང་སང་དུས་ན་སེར་སྐྱའི་གྲོང་ཁྱེར་གྱི། །གཙུག་ལག་ཁང་གི་མཆོད་རྫས་ཆེན་
པོ་བྱེད། །དེའི་རྗེས་སུ་ཞུགས་པའི་དཀར་ཡོལ་གཉིས། །འབྲོང་གཉན་ལྡེ་གུའི་
རིང་ལ་བོད་དུ་དར། །རྒྱལ་པོའི་གསོལ་ཞལ་དབང་པོའི་གཏེར་དུ་སྦས། །དེ་
ཡི་རྟིང་ལ་རླུང་ནམ་འཕྲུལ་རྒྱལ་དུས། །མཁས་པའི་བཟོ་བོས་སོལ་ནག་ཐང་
པོ་ཆེར། །འཆིང་བུའི་རྒྱུ་ལ་རྣ་༼གནའ་ཐོས་དཔེ་བྱས་ནས། །སུམ་ཅུ་རྩ་གཉིས་ཆེ་
ཆུང་འབྲིང་གསུམ་སྟོན། །རབ་དང་འབྲིང་དཀར་ཐ་མ་སྔོ་ཤས་ཆེ། །བོད་ཡུལ་
དབུས་གཙང་མཐིལ་ན་ནོར་བུ་ལས། །གྲུབ་པའི་འབྲུག་རྒྱབ་གྲགས་པ་དེ་
བསྩལ་ལོ། །འདི་ལ་ཡོན་ཏན་དཔག་མེད་ལྡན། །སྐལ་ལྡན་རྣམས་ཀྱིས་འདི་
བཟུངས་ཤིག །དེ་ལ་ཟླ་བོ་གསུམ་ཡོད་དར་ཚེ་དང་། །འདོལ་ལ་བྱང་སྐུ་གསུམ་
དུ་གྲགས་པ་ཡིན། །དེ་རྣམས་བོད་དུ་བྱུང་བའི་དཀར་ཡོལ་ཡིན། །དར་ཚེ་ལ་
179



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནི་རི་མོའི་ངེས་པ་མེད། །བླ་དར་མ་དང་སྔོ་སྒོར་གཉིས་སུ་འདོད། །འབྲས་ཤེལ་
ལ་ནི་རྣམ་པ་གཉིས་ཡིན་ཏེ། །རྩའོ་ཆེ་དང་དུང་སྒྲེང་གཉིས་སུ་འདོད། །བཟང་
ངན་རྣམ་གཞག་རི་མོས་འབྱེད་པ་ཡིན། །ཤིན་ཏུ་དྭངས་ཤིང་རི་མོ་ཉིས་འབྲུག་
ཅན། །པདྨའི་ནང་ན་བཀྲ་ཤིས་རྟགས་བརྒྱད་དང༌། །རྒྱ་ནག་པ་ཏྲ་ཁ་ལ་འཁོར་
བ་སོགས། །གཞན་ཡང་འབྲུག་ཆུང་གཉིས་གཉིས་ཁ་སྤྱད་དང༌། །འབྲུག་ཆེན་
རེ་རེས་ཁྱབ་པར་བྲིས་པ་ཡོད། །དཀར་ལ་མདངས་ཆགས་དྭངས་ཤིང་རི་མོ་
ཕྱུག །དེ་དག་བཟང་ཞིང་ཕྱི་རྟགས་མཚན་ཉིད་ཡིན། །དྭངས་ཆུང་མ་ནི་རྣམ་པ་
གཉིས་ཡིན་ཏེ། །རྩི་ནི་བཅའ་སྔོ་ཕལ་ཆེར་སྦུ་གུ་ཅན། །བཟོ་ནི་ཁ་ཁ་མ་ཡིན་
དབྱིབས་གཅིག་ཡིན། །མིང་གི་རྣམ་གྲངས་རི་མོས་འབྱེད་པ་ཡིན། །གྲགས་
འོས་མ་ཞེས་ཟེར་བའི་དཀར་ཡོལ་འདི། །ནང་ལ་པད་བརྩེགས་ཁ་ལ་ཕ་གུས་
བསྐོར། །ཏི་ཤི་གྲགས་པ་འོད་ཟེར་དུས་སུ་བྱུང་། །རྒྱལ་བཟང་མ་ཞེས་བྱ་བའི་
དཀར་ཡོལ་འདི། །ཡུ་བ་དཀར་གཟུགས་ཞེང་དུ་རིང་བ་ལ། །སྲབ་ཅིང་ཡངས་
ལ་དྭངས་པས་གཞན་པས་འདྲེན། །སྔོ་ཁྲ་འབྲུག་གིས་བརྒྱན་པ་དག་ཀྱང་ཡོད།།
དཔོན་ཆེན་རྒྱལ་བ་བཟང་པོ་དབོན་ཤི་ཡིས། །སོན་བྱིང་དབོན་གྱིས་ཁྲིམས་ར་
བཟུང་དུས་བཟོས། །དབང་ཕྱུག་བརྩོན་འགྲུས་ཡན་ལ་རྫོགས་པར་འདོད། །ཧུ་
ལ་ཧུ་ཡི་ཐ་དད་བཅོམ་པའི་དུས། ཁྱད་པར་ཅན་གྱི་དཀར་ཡོལ་ནོར་བུ་གཅིག།
བྷ་དང་རྒྱལ་པོའི་སྐད་ཀྱིས་བསྐུར་བ་དང༌། །དེ་ནི་སེན་མོ་དག་གིས་བརྡུངས་
ཙམ་ན། །བཟའ་བཏུང་གང་འདོད་དེ་ལས་འབྱུང་བ་ཡོད། །རྒྱལ་པོ་ཟི་ལིང་
མཁར་དུ་འདས་པ་དང་། །དཀར་ཡོལ་དེ་ལས་བཟའ་བཏུང་མ་བྱུང་བས། །ཡ་
མཚན་ཅན་དེ་དེ་རུ་བཅག་ཞེས་ཐོས། །སྐུད་བ་འགྲོང་པའི་བུག་ག་ནི། །སྟོང་
180
རྒྱ་བོད་ཡིག་ཚང་ཆེན་མོ།
རྩ་ལ་ཡོད་ཀྱང་མི་འཇིག་པ། །ས་སྐྱ་ཤར་པའི་ཕྱག་ན་ཡོད། །ཀ་པད་ཞེས་བྱར་
གྲགས་པའི་དཀར་ཡོལ་ནི། །ཀ་པཱ་ལ་དང་པདྨའི་རི་མོ་ཅན། །དེ་ཕྱིར་ཀ་པད་
ཞེས་བྱར་གྲགས་པ་ཡིན། །ཀ་པད་ཡུང་ངའི་མདོག་འདྲ་བ། །ལྷ་པའི་ཕྱག་ན་
ཡོད་ཅེས་གྲགས། །ཇ་དང་མཉམ་དུ་འཁྱོམ་པ་གཅིག །ཡར་ལུང་ཇོ་བོའི་ཕྱག་
ན་ཡོད། །ས་ཚེ་ཞེས་བྱར་གྲགས་པའི་དཀར་ཡོལ་ནི། །དཔལ་ལྡན་ས་སྐྱའི་ས་
དེར་བཟོས་པ་ཡིན། །དཀྱིལ་དུ་ཡི་གེ་ས་གཅིག་ངེས་པར་ཡོད། །དུས་ཕྱིས་གོང་
ནས་ཐོན་པའི་དཀར་ཡོལ་གཉིས། །ཀརྨ་མཚན་གསོལ་དེ་བཞིན་གཤེགས་པ་
དང༌། །འགྲོ་ཀུན་སྐྱབས་གནས་ཐེག་ཆེན་ཆོས་རྒྱལ་ལ། །སྤྲུལ་པའི་རྒྱལ་པོ་རྟའི་
མིང་ཆེན་པོས་ཕུལ། །ཆེ་ཆུང་གཉིས་ཡོད་ཆེ་བ་ཐེག་ཆེན་ཡིན། །སྔོ་ཁྲ་ཉིན་མོ་
བདེ་ལེགས་དག་ཀྱང་ཡོད། །རི་མོ་དྲུག་དང་བཀྲ་ཤིས་རྟགས་བརྒྱད་སོགས། །
ཤིན་ཏུ་མཚར་བའི་རི་མོ་བཞིགས་ན་ལེགས། །འདི་གཉིས་ཁྱད་པར་ཅན་
ཡིན་དེང་སང་དར། །འདི་རྣམས་འབྲུག་རྒྱབ་ཐོག་དྲངས་ངོས་འཛིན་རྫོགས། །
དགེ་བས་འགྲོ་ཀུན་དབུལ་བ་སེལ་བར་ཤོག །
༈ ཆེན་པོ་ཧོར་གྱི་རྒྱལ་རབས་ཆ་ལག་དང་བཅས་པ།
ན་མོ་བཛྲ་པ་ནི་ཡེ། མཐུ་སྟོབས་གནམ་ལྕགས་རྡོ་རྗེས་བདུད་དཔུང་
ཚོགས། །གཟིར་བྱེད་སྡིགས་མཛུབ་དྲག་པོས་དགྲ་བགེགས་ཀུན། །བསྐལ་པ་
རྒྱ་མཚོའི་ཕ་མཐར་བསྐྱོད་མཛད་པའི། ཁྲོ་རྒྱལ་ནམ་མཁའི་མདངས་ལྡན་
ཞབས་བཏུད་ནས། །དེ་ཡི་སྤྲུལ་པ་བྱང་ཕྱོགས་ཧོར་ཡུལ་དུ། །སྲིད་བཟུང་སྐབས་
IsI



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སུ་རྒྱ་ནག་བལ་བོད་དུའང་། །བསྟན་པ་སྐྱོང་དང་རྒོལ་བ་བཟློག་པ་སོགས། །
ཅི་བྱུང་ལོ་རྒྱུས་དོན་གསལ་འདི་ལྟར་རོ། །ཆེན་པོ་ཧོར་གྱི་རྒྱལ་རབས་ལ་སྔ་བ།
དང་པོར་གནམ་གྱི་བུ་སྦོར་ཏ་ཆེ། དེའི་བུ་བཱ་ཏ་ཆེ་གན། དེའི་བུ་ཐམ་ཆག དེའི་
བུ་ཁྱི་ཆེ་མེར་ཁན། དེ་སློབ་དཔོན་པདྨ་འབྱུང་གནས་ཀྱི་སྤྲུལ་པ་ཡིན་ཟེར།
དེའི་བུ་བརྒྱུད་ལ་རིམ་པ་བཞིན་འུར་བྱང་བོ་རོ་འོལ། དེའི་བུ་བས་ཀ་ནི་དུན།
སེམས་ཟའུ་ཇེ། ཁ་ཆུ། དེའི་བུ་བུན་མེར་ཁན་དེ་འདས་པའི་རྗེས་ལ། ནག་མོ་
ཨ་ལན་ཁོ་ལས་ཉི་མའི་ཟེར་ལས་སྐྱེས་པའི་སྦྱོ་ཐོན་ཆར་མུང་ཁན། དེའི་ཡང་
བུ་བརྒྱུད་རིམ་པ་བཞིན། གའི་ཆི། སྦི་ཁེར། མ་ནན་ཐོ་དོན། སྦའི་ཤིང་། ཁོར་
དོག་ཤིང་། ནའི་ཁན། ག་བུ་ཁན། བར་དན་བ་དུར། ཡེ་སུར་ག་བ་དུར་འདི་
ཡན་ལ་ཧོར་གྱི་རྒྱལ་རབས་བཅུ་དགུ་ཧོར་ཡུལ་དུ་བྱུང་ངོ༌། །ཡེ་སུ་ག་དུར་རྒྱལ་
པོ་དང་བཙུན་མོ་ཧུ་ལུན་གྱི་སྲས་ཐའི་ཛུང་ཇིང་གིར་རྒྱལ་པོ་ཤིང་ཕོ་རྟ་ལོ་ལ་སྐུ་
འཁྲུངས་ཏེ་སྐུ་མཆེད་བདུན་ལྔའང་སྣང་།)ཡོད། ཁོང་གི་དགུང་ལོ་སུམ་ཅུ་སོ་
གསུམ་ལོན་པ་ས་ཕོ་སྟག་གི་ལོ་ལ་མི་ཉག་རྒྱལ་རྒོད་ཀྱི་རྗེས་ལ་ཐོ་རྫི་ཞེས་
པའི་རྒྱལ་པོ་གཅིག་གིས་ཐང་གི་རྒྱལ་པོ་བྱེད་ཀྱིན་ཡོད་པའི་ལག་ནས་རྒྱལ་ས་
འཕྲོགས་ནས། ཧོར་གྱིས་རྒྱ་ནག་ཐང་གི་རྒྱལ་སྲིད་ལོ་ཉི་ཤུ་རྩ་གསུམ་བཟུང་
ནས། དགུང་ལོ་དྲུག་ཅུ་རེ་དྲུག་པ་མེ་མོ་ཕག་གི་ལོ་སྟོན་ཟླ་དང་པོའི་ཚེས་བཅུ་
གཉིས་ལ། མི་ཉག་འགའི་ས་ཆར་གནམ་དུ་གཤེགས་སོ། །གནམ་མམ་བྱ་ཚེ་
རིང་གིས་བྱིན་པའི་ནོར་བུའི་ཐམ་ཁ་ཡང་རྒྱལ་པོ་དེའི་རིང་ལ་བྱུང་བ་ཡིན་ཟེར།
དེའི་བུ། འཇོ་ཆི་དང་། ཆ་ག་ཏའི། ཨོ་ཀོ་ཏའི། །སེ་ཆེན་གྱི་ཕ་ཡིན།)ཐོ་ལོ་ནོ་ཡོན་ལ་
སོགས་དགུ་ཡོད། རྒྱལ་པོ་རང་ཡོད་དུས་སྲས་ཆེ་བ་གཉིས་པོས་རྒྱལ་ས་ལ་
རྒྱ་བོད་ཡིག་ཚང་ཆེན་མོ།
མི་རྩོད་པའི་ཡི་གེ་བཅུག་ནས། གཡས་རུ། གཡོན་རུའི་རྒན་པ་ལ་བསྐོས། ནུ་
ཇིང་གིའི་བུ་ཡིན།། བོ་ཆེ་བ་ཨོ་གོ་ཏ་ཡིས་རྒྱལ་ས་ལོ་དྲུག་མཛད། འཇོ་ཆི་ལ་བུ་
བརྒྱད་དང་། ཅ་ག་ཏ་ལ་བུ་དུ་བ་སོགས་དགུ་ཡོད། ཨོ་ཀོ་ཏའི་སྲས་ཆེ་བ་གོ་ཡུག་
རྒྱལ་པོས་རྒྱལ་ས་ཟླ་བ་དྲུག་མཛད། དེའི་ནུ་བོ་གོ་དན་ལ་སོགས་པ་བདུན་
ཡོད། གོ་ཡུག་/དན་ལ་བུ་གསུམ་ཡོད། ཐོ་ལོ་ནོ་ཡོན་གྱིས་སྔར་ཡི་གེ་མ་བྱིན་
པས་རྒྱལ་ས་ལ་རྩོད་པ་ཡོད་ཅིང་། དེ་དང་བཙུན་མོ་ཟ་ཡིན་ཨེ་ཁ་ཟོ་རོག་ཏའི་
བུ་ཆེ་བ། མོང་འབྲི་གུང་པ་དང་ཡོན་མཆོད་དུ་འབྲེལ་གོལ་གན་གྱིས་རྒྱལ་ས་ལོ་དགུ་
མཛད། སྲས་གཉིས་པ་སེ་ཆེན་རྗེ་ས་པཎ་དང་འབྲེལ་གོ་དན། གསུམ་པ་གོ་པེ་ལ་
སྔོན་མ་གུང་ཐང་པ་དང་འབྲེལ་ཤི་ཛུང་སེ་ཆེན་གན་ཤིང་མོ་ཕག་ལོ་ལ་འཁྲུངས་རྒྱལ་ས་
ལོ་སུམ་ཅུ་སོ་ལྔ་མཛད། བཞི་པ་ཀརྨ་པ་དང་འབྲེལ་ཨ་རི་བྷོ་ག ལྔ་པ་ཧུ་འབྲི་ཁུང་པ་
དང་འབྲེལ་ལ་ཧུ་འདི་ལྷག་པའི་རྒྱལ་པོ་ཡིན་ཟེར་ནས་རྒྱལ་ཁམས་ཚོལ་བ་ལ་སྟོད་
དུ་བཏང་བས་དེ་ནས་སྟོད་ཧོར་དུ་གྲགས་པ་འདི་བྱུང་བ་ཡིན་ནོ། །སེ་ཆེན་
དང་དཔོན་མོ་ཆ་བུའི་སྲས་བཞིའི་ཆེ་བ། རྡོ་རྗེ། གཉིས་པ། ཇིང་གིན། གསུམ་པ།
མཾ་གྷ་ལ། བཞི་པ། ནོ་མོ་གན་ནོ། །བཙུན་མོ་ཞྭ་གོན་མའི་སྲས་བརྒྱད་ཀྱི་དྲུག་
ཅེས་པའང་སྣང་ཆེ་བ། ཧུ་ཀར་ཆེ། གཉིས་པ། ཨ་རོག་ཆེ། ༼གསུམ་ པ་ ཆད། བཞི་པ།
གོ་ཡུག་ཐི་མུར། ལྔ་པ། ཨེ་སེན་སྦོ་ག དྲུག་པ། ཐོ་གན། བདུན་པ། གོ་གོ་ཆུ།
བརྒྱད་པ། རྡོ་ལོ། ཐམས་ཅད་བསྡོམས་པས། སེ་ཆེན་གྱི་བུ་བཅུ་གཉིས་བྱུང་།
སེ་ཆེན་རང་གིས་དགུང་ལོ་སུམ་ཅུ་སོ་བཞི་ལོན་པ་ལྕགས་ཕོ་སྤྲེའུའི་ལོ་ནས་
བཟུང་སྟེ་རྒྱལ་ས་ལོ་སུམ་ཅུ་སོ་ལྔ་མཛད་བརྒྱད་ཅུ་ཐམ་པའི་ཤིང་ཕོ་རྟ་ལོ་ལ་
གནམ་དུ་གཤེགས། སེ་ཆེན་གྱི་སྲས་ཆེ་བ་རྡོ་རྗེ་ལ་སྲས་མེད། རྒྱལ་བུ་ཇིང་
183
182



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གིན་དང་དེའི་བཙུན་མོ་གོ་གོ་ཅན་གྱི་སྲས་ཆེ་བ་ཀ་མ་ལ། གཉིས་པ་དྷརྨ་ཕ་ལ་
ཞུགས་པ། གསུམ་པ་ཨོལ་ཇ་དུ་ཐི་མུར་དང་གསུམ་ཡོད་པའི་ཨོལ་ཇ་དུ་
འདིས་དབེན་ཅིང་ལོ་གཉིས་དང་། ཏའི་ཏི་ལོ་བཅུ་གཅིག་སྟེ་རྒྱལ་ས་ལོ་བཅུ་
གསུམ་མཛད། དེའི་བུ་ཏི་ཤུ་མྱུར་དུ་འདས། དྷརྨ་ཕ་ལ་དང་། བཙུན་མོ་ཐ་ཧོང་
ཐའི་ཧུ་ད་གིའི་སྲས་ཆེ་བ་ཧའི་ཤན་གྱིས་ཅི་ཤུན་ལོ་གསུམ། ཏའི་ཏི་ལོ་གཉིས་
རྒྱལ་ས་མཛད། མིང་གུ་ལུག་རྒྱལ་པོ་ཡང་ཟེར་རོ། །གཉིས་པ་ཨ་ཡུ་པར་པ་
ཏ་རྒྱལ་སར་བཏོན་སྲིད་ལོ་དགུ་བཟུང་། བུ་ཡན་དུ་རྒྱལ་པོ་ལོ་གཉིས་མཛད་ཅེས་
ཀྱང་།ཟེར་རོ། །ཀ་མ་ལུའི་སྲས་ཡེ་སུན་ཐེ་མུར་གྱིས་ཏའི་ཏི་ལོ་གཅིག་དང་ཅི་
ཤུན་ལོ་བཞི་སྟེ་རྒྱལ་ས་ལོ་ལྔ་མཛད། བུ་ཡན་དུའི་སྲས་སི་ཏི་ཕ་ལ་གཡིང་ཛུང་
གེ་གན་རྒྱལ་པོས་རྒྱལ་ས་ལོ་གསུམ་མཛད། གོ་དན་ལ་སྲས་ཇི་བིག་ཐི་མུར་
སོགས་གསུམ་ཡོད། ཡེ་སུན་ཐི་མུར་གྱི་སྲས་ར་ཁྱི་ཕག་གིས་ཞག་བཞི་བཅུ་
རྒྱལ་ས་མཛད། མཾ་གྷ་ལའི་སྲས་ཨ་ནན་ཏ། དེའི་སྲས་ཨུ་རུག་ཐི་མུར་བསད།
དེ་ལ་བུ་གཉིས་ཡོད། གོ་ལུག་རྒྱལ་པོའི་སྲས་ཆེ་བ་ཀུ་ཤ་ལ་གུ་ཐུག་ཏུ་ལོ་ངོ་
གཅིག་བཞུགས་ཏེ་རྒྱལ་ས་ལོ་གཅིག་མཛད།།གོ་ཐུག་རྒྱལ་པོའང་ཟེར་རོ། །གཉིས་
པ་ཐོག་ཐེ་མུར་གྱིས་ཐོན་ལེ་ལོ་གསུམ་དང་ཅི་ཤུན་ལོ་གཉིས་ཏེ་རྒྱལ་ས་ལོ་ལྔ་
མཛད་འཇའ་ཡན་དུ་རྒྱལ་པོའང་ཟེར་རོ། །ཀུ་ཤ་ལའི་སྲས་གཉིས་ཀྱི་ཆུང་
བ་རིན་ཆེན་དཔལ་རྒྱལ་པོ་ཐོག་མར་རྒྱལ་སར་བཏོན་པས་ཅི་ཤུན་ཟླ་བ་གཅིག་
མཛད་ནས་གནམ་དུ་གཤེགས། དེའི་སྐབས་སུ། རྩིས་པ་རྣམས་བསགས་
ནས་རྩིས་བྱས་པས། དེའི་གཅེན་པོ་ཐོ་གན་ཐི་མུར་བྱ་ལོ་ཟླ་བ་དྲུག་པ་ཤར་
ནས་རྒྱལ་སར་བཏོན་ན་སེ་ཆེན་དང་མཉམ་པ་གཅིག་ཡོང་ཟེར་བ་བྱུང་བ་ལ།
རྒྱ་བོད་ཡིག་ཚང་ཆེན་མོ།
མི་དཔོན་རྣམས་ན་རེ་དེ་ཙམ་རྒྱལ་ས་སྟོང་པར་འཇོག་པ་རྒྱལ་ཁམས་ཀྱི་ཁག་
སུས་ཐེག་ཟེར་བ་ལ། ཨེལ་ཐི་མུར་ཐ་ཤི་ན་རེ་ཁྱེད་སེ་ཁྱིམ་ཐའི་ས་རྣམས་
ཀྱིས་ད་དུང་ལེགས་པར་རྩིས། དེ་ལྟར་བདེན་ན་གོང་མ་སྐུ་ཚེ་རིང་བ་ལས་ལྷག་
པ་མེད་དེའི་བར་ལ་རྒྱལ་ཁམས་ཀྱི་ཁག་ངས་ཁུར་ཟེར་ནས་ཟླ་བ་དྲུག་རྒྱལ་ས་
སྟོངས། ཁྲིམས་ཀྱི་བྱ་བ་རྣམས་ཨེལ་ཐེ་མུར་གྱིས་བྱས། དེ་རྟིང་ཆུ་མོ་བྱ་ལོ་ཟླ་
བ་དྲུག་པའི་ཚེས་བརྒྱད་ལ་ཕོ་བྲང་ཆེན་པོ་ཤང་དོར། ཐོ་གན་ཐེ་མུར་རྒྱལ་སར་
བཏོན་ནས་ཅི་ཤུན་ལོ་གཅིག་དང༌། དབེན་ཐུང་ལོ་གཉིས། ཅི་དབེན་ལོ་དྲུག
ཅི་ཇིང་ལོ་ཉི་ཤུ་རྩ་བདུན་ཏེ་དྲིལ་བས་ལོ་སུམ་ཅུ་སོ་དྲུག་རྒྱལ་སར་བཞུགས་
ཤིང་ཁྲི་ཐོག་ཕེབས་ནས་ལོ་ཉི་ཤུ་རྩ་དྲུག་ལོན་པའི་སྐབས་སུ། ས་མོ་ཁྱི་ལོ་
ལ་ཏི་ཤི་ཀུན་རྒྱལ་བ་ཞི་བར་གཤེགས། སོག་པོའི་མི་དཔོན་ངོ་ལོག་ནས་ཕོ་
བྲང་ཤང་དོ་མེས་བསྲེགས། དེ་བཞིན་གཤེགས་པའི་ཚེམས་ཆེན་དང༌། རྡོའི་
ལྷུང་བཟེད་ནམ་མཁའ་ལ་བྱོན་ཅེས་གླེང་། དེ་རྟིང་ལོ་བཅུ་ལོན་པའི་ས་ཕོ་
སྤྲེའུའི་ལོ་ཧོར་ཟླ་བརྒྱད་པའི་ཉེར་དགུའི་སྲོད་ལ་གོང་མ་ཆེན་པོ་ཡབ་སྲས། ཕོ་
བྲང་རྟའི་ཏུ་ནས་ཧོར་ཡུལ་ལ་གཤེགས་དགོས་པ་བྱུང་ཞིང་། རྒྱལ་ས་རྒྱ་རྟའི་
མིང་རྒྱལ་པོས་བཟུང་བ་ཡིན་ཟེར་གྲགས་སོ། །དེའང་སྔ་སོང་ཕོ་བྲང་ཤང་དོ་
སོག་པོས་མེ་ལ་བསྲེག་དུས་སྨན་རྩེའི་རྒྱལ་བུས་ཧོར་རྒྱལ་པོ་ལ་གུས་བཏུད་
བྱས་པས་མ་ལོ་བར་ཡུལ་ནས་ཕུད། ས་སྐྱར་ཡོང་ཆོས་བྱས་པས། མི་འདུས་
ཆེན་པོ་བྱུང་འདུག་དེའི་སྐབས་སུ། ཧོར་རྒྱལ་གྱི་རྩིས་པ་ན་རེ། ནུབ་ཕྱོགས་ཀྱི་
བན་དེ་ངོ་ལོག་ནས་རྒྱལ་ས་འཕྲོག་པ་འདུག་ཟེར་བ་བྱུང་ནས། ལྟར་བཏང་
བས་སྨན་རྩེའི་ལྷ་བཙུན་འཁོར་མང་པོས་བསྐོར་བ་མཐོང་། དེ་ཧོར་རྒྱལ་པོ་ལ་
184
185



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཞུས་པས་གསོད་ཟེར་བའི་ལུང་བྱུང་ནས། གསོད་དུ་ཕྱིན་པས་ཁོ་ན་རེ་ང་ངོ་
ལོག་བྱེད་རྩིས་མིན་པ་ལ་གསོད་ན་སྐྱེ་བ་ཕྱི་མ་ལ་ཧོར་གྱི་རྒྱལ་ས་འཕྲོག་པར་
ཤོག་ཟེར་བའི་སྨོད་པ་བོར་བས་རྒྱ་རྟའི་མིང་རྒྱལ་པོར་སྐྱེས་ནས་ཧོར་གྱི་རྒྱལ་
ས་འཕྲོག་པ་ཡིན་ཟེར་རོ། །སྨན་རྩེ་ལྷ་བཙུན་དེ་བསད་དུས་ཁྲག་ཡང་འོ་མར་
བྱུང་ཅེས་གྲགས་སོ། །ཧོར་ཐོ་གན་ཐེ་མུར་རྒྱལ་པོའི་དུས་རྒྱ་ནག་རྒྱལ་ས་ཆུག་
བའི་ཉེས་ལན་བྱུང་ཚུལ་འཆད་ལུགས་མི་གཅིག་པ་འགའ་སྣང་ནའང༌། དེ་
དུས་དབུས་གཙང་ནས་ཕྱིན་པའི་ཏི་ཤི་འདྲ་གླེང་དུས་འདི་སྐད་ཟེར་རོ། །རྒྱལ་
ས་མི་ཆུག་པའི་ལོ་བཅུ་སྐོར་གྱི་གོང་དུ་རྒྱ་ནག་གི་རྩིས་པ་ན་རེ། ད་རྒྱལ་ས་
འདི་ལ་འཕོ་ཆུག་བྱུང་དོགས་འདུག་པས་ད་ལྟ་སྲས་འདི་རྒྱལ་སར་སྟོན་ན་ཐུབ་
བོ་ཟེར་བ་ལ། ཡབ་རྒྱལ་པོས་ཀྱང་དེ་བཞིན་འཐད་པར་བཀའ་གནང༌། མི་
དཔོན་ཐམས་ཅད་ལེགས་པར་བགྲོས་འཆམ་ནའང་སྲས་རྒྱལ་བུ་ཨ་ཡུ་པར་པ་
ཏ་ལ་ཞུས་པས། སྔོན་ནས་དའི་བར་ལ་ཡབ་རྒྱལ་པོ་གནམ་ལ་མ་གཤེགས་
ནས་རྒྱལ་ས་བསྐོས་པའི་སྲོལ་ལུགས་མི་འདུག་པ་ལ། ད་ལྟ་གོང་མ་སྐུ་བརྟན་
པར་བཞུགས། ཁྲིམས་གཉིས་དར་རྒྱས་འཕེལ་བའི་དུས་འདིར། རྒྱལ་ས་ལ་
བསྐོས་བཞག་བྱེད་པ་མི་འོས་གསུངས་ནས་གསན་མ་འདོད། དེ་མཚམས་སྨན་
རྩེའི་རྒྱལ་ཁམས་འཆོས་པའི་དམག་འདེགས་དགོས་བྱུང་དུས། དམག་དཔོན་
ལ་རྒྱལ་བུ་བསྐོས་དམག་འབུམ་ཕྲག་སུམ་ཅུ་ཙམ་བཏང་བས། སྨན་རྩེའི་རྒྱལ་
ཁམས་ལོན་པ་དང་བྱུས་ཆེན་པོ་ཐོབ་པ་ནི་བྱུང་། དེ་རྗེས་ཕོ་བྲང་འོག་གི་དམག་
མི་བཅུ་དཔོན་ཐོབ་པ་གཅིག་གིས་ཁོ་རང་ནད་ཀྱིས་ཐེབས། བུ་ཆུང་དམག་
ཚབ་ལ་གཞན་མ་རྙེད་པར། ལབ་དེ་ཟེར་བའི་མཆོད་གནས་རྒྱ་ནག་རྨུ་རྒོད།
རྒྱ་བོད་ཡིག་ཚང་ཆེན་མོ།
འབྱོར་རྫས་ཀྱིས་དབུལ་བ་གཅིག་ཡོད་པ་དེ་བཏང་། ཁོས་ཀྱང་ཡོན་མཆོད་
འབྲེལ་ཆེ་བ་ལ་བསམ་སླར་རྒྱགས་ལ་སོགས་པ་ལ་བལྟས་ནས་དམག་ཆས་སུ་
ཞུགས་ཕྱིན་པ་དམག་པོ་ཆེ་སྒོ་བཤེར་བའི་སྐབས་སུ། རྒྱལ་པོའི་ཞལ་བལྟས་
ནས་བནྡྷེ་དམག་ཆད་སྤྲད་པ་འདི་ལྟ་བུ། ཁྲིམས་གཉིས་ཀ་ཁྱད་དུ་གསད། དཔེ་
སྲོལ་ལ་གནོད་པ་ཡིན་པས་ཁོ་རང་ཁྲིམས་ལ་སྦྱར། ཁོའི་བཅུ་འོག་རྣམས་
ལ་དབྱུག་པ་བརྒྱ་དང་བདུན་རེ་རྒྱབ་བོ་ཟེར་བྱུང་བ་ལ་ཁོ་དབུལ་བས་མི་ཉེ་་་་་
དབང་དུ་སོང་བ་ལ་སོགས་རྒྱུ་མཚན་ཞུས་པས། ཁོ་རང་ལ་དབྱུག་པ་གྲངས་
མེད་བརྒྱབ་ནས་ཤི་ལ་ཐུག་པར་བྱས། གྲོགས་དབྱུག་པ་ཕོགས་པ་རྣམས་ཀྱང་
ལུས་སེམས་དུབ་པའི་ངང་ཁོ་ལ་འཁོར་ནས། དམག་བྱིངས་པོའི་ཤུལ་དུ་ལུས་
པ༑ རེ་ཞིག་ནས་ཁོང་རྣམས་ལུས་གསོས་པ་དང༌། བནྡེ་ལོག་པོ་དེས་བློ་སྟོན་
ནས་ངོ་ལོག་རྩོམ་པར་གྲོས་འཆམ། ཕོ་བྲང་གི་ནུབ་ཕྱོགས་རྒྱ་མཚོའི་གླིང་ཆུང་
བཙན་པ་གཅིག་བཟུང་ནས། ཐག་ཉེ་རིང་མེད་པ་སུ་འཕྲད་མཐོང་ཚད་ཐམས་
ཅད་བཅོམ་འཕྲོགས་གསད་བཟུང་བྱས་པས། དེ་ཕྱོགས་ཀྱི་མི་ཐམས་ཅད་རིམ་
པས་ཁོའི་འོག་ཏུ་ཞུགས་དགོས་པ་བྱུང་ཞིང་། ཁོང་དཔོན་གཡོག་རྣམས་ལ་
དབང་ཆ་འཕྲོགས་པའི་གཞི་བུ་མས་ལ་སོགས་ཀྱང་བྱུང་ངོ་། །མཐར་ལོ་གཅིག་
གཉིས་ནས་གྱང་སུ་ཞིང་ཟེར་བའི། ཞིང་གཅིག་ཧྲིལ་པོ་ཙམ་ཁོའི་དབང་དུ་
འདུས་པར་གྱུར་ཏེ། དེ་སྐབས་ནས་ལབ་དེ་ཁོས་ཧོར་རྒྱལ་པོ་ལ་ཞུ་བ་བཏང་
ནས། ཁྱེད་ཀྱི་སྲས་པོས་ང་ཉེས་མེད་ལ་ཁྲིམས་ཕབས་པས། དེང་སང་ངའི་
འོག་ཏུ་ཞིང་གཅིག་འདུས་ཡོད་པས་ད་ང་ལ་དབང་གི་ལུང་ཁ་གསེར་དམ་དང་
བཅས་པ་སྟེར་དགོས་བྱས་པས། རྒྱལ་པོའི་གསུང་ནས་ཁོ་རྩ་བ་རིགས་བརྒྱུད་
186
187



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སུ་ཡིན་རྩད་ཆོད། ཧོར་ཡིན་ན་ཁོ་རང་ཞུ་བ་བཞིན་སྟེར་དགོས་པ་ཡིན་ཡོང་
ཟེར། དེར་ཞིབ་ཏུ་དྲིས་པས་ཁོ་རྒྱ་དམངས་རིགས་གཅིག་ཡིན་པར་འདུག་ཞུས་
པས། འོ་ན་དབང་གི་མིང་སྟེར་དུ་མི་རུང་གསུངས་ནས། ཁོ་ལ་དེ་བཞིན་གྱི་
ལུང་བསྒྱུར་བས་ཁོ་ཁྲོས་ཤིང་། དེ་དུས་ཁོ་ལ་བུ་ཆུང་སྨྲ་ཤེས་པ་ཙམ་ཞིག་ཡོད་
པ་དེས་ཀྱང༌། སྨྲ་བའི་ཐོག་མར་ཧོར་རྒྱལ་པོའི་གསུང་དང༌། མཛད་སྤྱོད་ཀྱི་
ལད་མོ་ཁོ་ན་བྱེད་པ་གཅིག་བྱུང་བས། ཕས་རྟེན་འབྲེལ་ཤིས་པར་གོ་ནས་ཡང་
རྒྱལ་པོ་ལ་ཞུ་བ་བསྐྱར་མ་བཏང་བ་ལས། རྒྱལ་པོ་ཁྱོད་ཀྱིས་ང་འདོད་པ་
བཞིན་ལས་ཁ་བྱིན་ན་ངས་ཀྱང་ཁྱོད་འདོད་པ་བཞིན་བྱེད་བསམ་པ་ཡིན་ཏེ།
དེ་བཞིན་མི་འཐད་ན་དབང་གི་ལས་ཀ་རང་རང་གིས་བཀོད་པས་ཆོག་ད་ཕྱིན་
ནས། ངའི་རྒྱལ་ཁམས་ལ་ཁྱོད་ཀྱིས་ལུང་མི་འགྲོ་ཟེར་བ་བྱུང་ཞིང་། དེ་ཉིད་
ནས་ཁོ་རང་ལ་ཏའི་མིང་དབང་ཟེར་བ་བཏགས་ནས། ཁྱོན་གྱིས་མི་དཔོན་
ཆེན་པོ་རྣམས་ལའང་སྤྲིངས་ཡིག་གཏོང་བ་མངའ་ཐང་ལོ་རེ་བཞིན་ཡར་འཕེལ་
དུ་གྱུར། དེའི་གྲགས་པ་ཐོས་པས། དང་པོར་ལབ་དེ་དམག་ཚབ་ལ་གཏོང་
མཁན་གྱི་གནས་པོ་དང་བཅུ་འོག་གི་ཉེ་ཚན་འདྲ་ཡང་ཁོའི་སར་ཕྱིན། ཕྲད་
དུས་སྔར་གྱི་བྱས་བྱུང་ལན་རྩ་འདོད་པས་བློ་སླད་ནས། ཟླ་གྲངས་དུས་ཚེས་
འདི་ཙམ་ལ་ངེས་ཀྱི་ཕྱི་ནས། དམག་སྟོབས་ཅན་ཁྱེར་ཡོང་ཁྱེད་ཕོ་བྲང་ནང་ན་
ཡོད་པ་རྣམས་ཀྱིས་ནང་དུ་ཐབས་ཤེས་གང་འགྲུབ་ལྟོས། ངའི་བུ་འདི་ཡང་ཆུང་
ངུ་ནས་རྒྱལ་པོའི་བྱ་བ་བྱེད་ཀྱི་ཡོད་པས། ཧོར་གྱི་རྒྱལ་ས་འཕྲོག་ཐུབ་པར་
ངེས་སོ་ཟེར་ཏེ། དེ་བཞིན་བྱེད་པར་གྲོས་འཆམ། དུས་བསྒྲིགས་ནས་གནས་
པོ་སྐོར་རྣམས་ཕོ་བྲང་དུ་བསླེབས་པ་དང༌། སྔར་ཉེས་པ་ཕོགས་པའི་ཆིང་སང་
རྒྱ་བོད་ཡིག་ཚང་ཆེན་མོ།
གཅིག་ཡང་གསོས་ནས། ལབ་དེའི་དམག་ཚན་ཆེ་བ་ཡོང་གི་ཡོད་པར་འདུག་
ཟེར་བའི་སྐད་ངན་མ་ཚོར་བའི་སྐབས་དེར་ཆིང་སང་དེས། ཕོ་བྲང་ནང་གི་གྲོང་
པ་ཤས་ཆེ་བ་ལ་རྒྱལ་པོའི་ལུང་ཡིན་པས། སང་སྔ་མོར། ཕོ་བྲང་གི་ཟུར་དུ་དར་
སྐྱེར་ཁ་ཅིག་བཙུགས་ཡོད། དེ་བྱུང་ཕྲལ་ལ་ཁྱེད་རྣམས་ཀྱི་སྟེང་དུའང༌། དར་
སྐྱེར་ཁ་རེ་ཚུགས་ཤིག་དེ་བཞིན་སུ་མ་བྱས་པ་ལ། ཉེས་པ་ཡོད་དོ་ཟེར་བའི་
དྲིལ་བསྒྲགས། སང་སྔ་དྲོ་དེ་བཞིན་བྱས་ཏེ། ཕོ་བྲང་ནང་གི་སུམ་ཆ་ལྟ་བ་
གཅིག་གི་ཁང་སྟེང་དུ་དར་བཙུགས་འདུག་པ་ལ། རྒྱལ་པོ་ན་རེ་འདི་ཅི་ཡིན་
གསུངས་པ་ལ། ཆིང་སང་དེས་ལབ་དེའི་དམག་ཚན་སྤྱན་ཉེ་མོར་གཏུགས་ཡོང་
གི་ཡོད་འདུག་པས། ཕོ་བྲང་གི་ཆིང་སོ་རྒྱལ་ཁམས་བྱིངས་པོ་ཁར་སང་ནས་ཁོ་
ལ་ངོ་ལྟས་ཚར་ཟེར། ནང་གི་དར་བཙུགས་པ་འདི་རྣམས་ཀྱང་། རང་རེ་ལ་ངོ་
ལོག་ཁོའི་དར་གྱི་བརྡའ་ཆད་འདུག་པས། ད་ཇི་ལྟར་མཛད། རྒྱལ་པོ་རང་ཡང་
ཁོ་ལ་ངོ་ལྟའམ། ཧོར་ཡུལ་ལ་འབྲོས་པ་གང་འཐད་བྱ་རན་པར་འདུག་ཟེར།
དེ་འཕྲལ་ལ་རྩིས་པ་རྣམས་བོས་ནས་རྩིས་བྱས་པས་ད་ལན་རྒྱལ་ས་འཆོར་
བར་འདུག་གོང་མ་ཧོར་ཡུལ་ལ་བྱོན་པ་ལེགས། ཕྱིས་རྒྱལ་ས་འདི་ཧོར་གྱིས་
ལོན་པ་ཡང་ཡོང་བར་འདུག་ཟེར་བ་བྱུང་ནས། དེ་ལ་མངོན་པར་གཏད་དེ་གོང་
མ་ཐོ་གན་ཐེ་མུར་རྒྱལ་པོ་ཡབ་སྲས། རྩ་བའི་ཧོར་གྱི་མི་དཔོན་སྟོད་རིམ་རྣམས་
དམག་འབུམ་ཕྲག་གཅིག་ཙམ་ཡོད་ཟེར་བ་དང་བཅས་པ་རྣམས་ཀྱིས་ནོར་
བུའི་ཐམ་ཁས་འགོ་བྱས། ཁྱད་ནོར་དྲག་ཤོས་གང་ཐེག་རྟ་དང༌། གླང་པོ་དང་།
རྔ་མོ་ལ་སོགས་པར་བཀལ་ནས། ཕོ་བྲང་གི་བྱང་སྒོ་ནས་སྲོད་ལ་འཐོན་ནས་
ཧོར་རང་ཡུལ་ལ་བྱོན་པ་ཡིན་ཟེར་ཞིང་། དེ་རྟིང་ཞག་གསུམ་གྱི་བར་ལ་ཕྱི་
188
189



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནས་དམག་ཀྱང་མ་སླེབ། ནང་ན་བནེ་ཕྱོགས་ཀྱི་དཔུང་མི་ལག་ཀྱང་མེད་པར།
གོང་མ་བྱོན་པའི་སྒོ་སྡེམས་མི་ཡང་མ་བྱུང་ཕོ་བྲང་རྩེ་སྟོང་པར་ལུས་པས། ཧོར་
ཞེན་ཆེ་བ་འདྲས་གོང་མའི་ཕྱི་ལ་ཞུ་བ་བཏང་ནའང༌། ཧོར་དམག་བསྐུར་ནས་
ཡོང་ཟེར་བཟློག་མ་ཕོད། ཞག་གསུམ་སོང་བའི་སྔ་དྲོ་སྔོན་ལ། ལབ་དེ་ཕ་བུ་
དྲག་བཏུས་སྟོང་ཙམ་གཅིག་ཕོ་བྲང་རྩེར་སླེབས། དེ་འཕྲལ་ལ་བྱང་སྒོ་བསྡམས།
ལྷོ་སྒོ་ལ་ཁོ་པ་རྣམས་རིམ་པས་བཅུག་སྟེ། སང་སྔ་དྲོ་ནས་ནང་རེ་བཞིན་རྒྱ་
ཧོར་ཆེ་གོ་གསལ་བྱས་ནས། ཧོར་མི་གྲངས་བརྒྱ་བརྒྱ་ཉེས་པ་ལ་སྦྱར་ནས་ཚར་
བཅད་པར་འདུག་ཟེར་ཞིང༌། དེ་ནས་ལབ་དེའི་བུ་ལ་རྒྱལ་ས་བསྐོས་ནས་རྟའི་
མིང་རྒྱལ་པོར་མཚན་གསོལ། རྒྱལ་ཁམས་ཀྱི་བདག་པོ་བྱས་པ་ཡིན་ཞིང་། དེ་
ལྟ་ནའང་རྒྱའི་རུ་མཚོན་གྱི་དར་ཐམས་ཅད་སྐྱེར་ཁར་བྱེད་པ་འདི་ཐོག་མར།
ཕོ་བྲང་གི་ནང་དུ་དར་སྐྱེ་མཁར་མགོར་བཙུགས་པ་དེའི་རྟེན་འབྲེལ་ལ་བརྟགས་
པ་ཡིན་ཟེར་རོ། །ཧོར་གྱི་རྒྱལ་པོའི་ཐོག་མ་ཐའི་ཛུང་ཇིང་གིར་རྒྱལ་པོས་ས་ཕོ་
སྟག་ལ་རྒྱ་ནག་རྒྱལ་ས་ཐོབ་ནས་རྟིང་མ་ཐོ་གན་ཐེ་མུར་རྒྱལ་པོས་ས་ཕོ་སྤྲེལ་
ལོ་ལ་རྒྱལ་ས་ཤོར་བ་ཡན་ལ། ལོ་བརྒྱ་དང་ལྔ་བཅུ་ང་གཅིག་སོང་ཞིང་ཧོར་གྱི་
རྒྱལ་རབས་ཀྱང་གྲངས་བཅོ་ལྔ་བྱུང་འདུག ཆོས་རྗེ་ས་པཎ་དགུང་ལོ་དྲུག་ཅུ་
རྩ་གསུམ་པ་ཤིང་ཕོ་འབྲུག་ལོ་ལ། ཧོར་གྱི་གསེར་ཡིག་པ་ལ་སྔ་བ་རྡོར་ཐ་
ཆེས་ས་སྐྱ་ནས་གདན་དྲངས་ནས་བྱོན། ལམ་བར་ལ་ལོ་གསུམ་སོང་། དྲུག་ཅུ་
རེ་དྲུག་བཞེས་པ་མེ་མོ་ལུག་ལོ་ལ་བྱང་ངོས་སྤྲུལ་པ་སྡེར་ཧོར་རྒྱལ་པོ་སེ་ཆེན་
གོ་དན་དང་མཇལ་ནས། ཧོར་གྱི་རྒྱལ་ས་ཤོར་བ་ཡན་ལ། ཧོར་དང་ས་སྐྱ་
པ་ཡོན་མཆོད་ལོ་བརྒྱ་དང་བཅུ་དྲུག་མཛད་འདུག་གོ །སེ་ཆེན་རྒྱལ་པོའི་བཙུན་
རྒྱ་བོད་ཡིག་ཚང་ཆེན་མོ།
མོ་ཆུང་བའི་སྲས། ཨ་རོག་ཆེ་ཉི་མ་ནུབ་ཕྱོགས་ལ་ཤེས་སུ་བཅུག་ནས། རྒྱ་
བོད་མཚམས་སུ་བཞུགས། དབུས་གཙང་དུའང་བྱོན་ནས་ངོ་ལོག་མང་པོ་
མནན། དེའི་སྲས་ཐེ་མུར་བོ་ཁས་ཀྱང་གདན་ས་ཆེན་པོའི་ཞབས་ཏོག་དང༌།
ཁྲིམས་ལ་ཕན་པའི་བྱ་བ་བཟང་པོ་མང་པོ་བྱས། དེའི་སྲས་ལབ་དེ་ཡབ་ཀྱི་གོ་
སར་བསྐོས་ནས་དབུས་གཙང་དུ་མ་བྱོན། མ་ཆུང་བའི་བུ་ཆོས་དཔལ་ལ་རི་ཙིང་
དབང་གི་མིང་བྱིན་དབུས་གཙང་དུ་བྱོན། རྒྱལ་གྱི་རྩི་ རིའི་གཞོལ་དུ་སྟོད་ཧོར་
གྱི་དམག་དཔུང་བཏུལ། འབྲི་ཁུང་སྒོམ་པ་ཁྲིམས་ལ་བསྒྲལ་དེའི་བུ་བརྒྱུད།
པད་མ་ཏ། རི་ཙིང་དབང་དང་། པྲ་ཛྙཱ་དབང་ལ་སོགས་པ་ག་ཆུ་ན་ཡོད་པ་
རྣམས་ཡིན་ཞིང་། ཕྱི་སྐོར་དབུས་གཙང་དུ་ཕེབས་པའི་རྒྱལ་བུ་ཧོར་ཐའི་ཚེ་ཛོང་
ཐིང་ཆེན་པོ་ཡབ་སྲས་པའང་ཡིན་ནོ། །ཧོར་གྱི་རྒྱལ་རབས་མདོར་བསྡུས་རིམ་
པ་ནི། དང་པོར་གནམ་ནས་བྱོན་པའི་སྦོར་ཏ་ཆེ། །ཡེ་སུ་ག་དུར་ཡར་བཏབ་
བཅུ་དགུ་ནི། །ཧོར་ཡུལ་རང་དུ་རྒྱལ་བརྒྱུད་རིམ་པར་བྱོན། །རྒྱ་ནག་རྒྱལ་ས་
གཟུང་བ་ཐོག་མའི་མཚན། །ཇིང་གིར་རྒྱལ་པོ་འགྲོ་བའི་མགོན། །ཤིང་ཕོ་རྟ་ལ་
སྐུ་འཁྲུངས་པ། །སོ་གསུམ་ལོན་པའི་ས་སྟག་ནས། །རྒྱལ་སྲིད་ཉེར་གསུམ་
མཛད་ལ་འདུད། །ཧོར་གྱི་རྒྱལ་པོ་གཉིས་པ་ནི། །ཨོ་གོ་ཏའི་རྒྱལ་པོ་སྟེ། །རྒྱལ་
ས་ལོ་དྲུག་མཛད་ལ་འདུད། །ཧོར་གྱི་རྒྱལ་པོ་གསུམ་པ་ནི། །གོ་ཡུག་རྒྱལ་པོ་
ཞེས་བྱ་སྟེ། །རྒྱལ་ས་ཟླ་དྲུག་མཛད་ལ་འདུད། །ཧོར་གྱི་རྒྱལ་པོ་བཞི་པ་ནི། །
མོང་གོར་རྒྱལ་པོ་ཞེས་བྱ་སྟེ། །རྒྱལ་ས་ལོ་དགུ་མཛད་ལ་འདུད། །ས་སྐྱོང་རྒྱལ་
པོ་ལྔ་པ་ནི། །སེ་ཆེན་རྒྱལ་པོ་ཤིང་མོ་ཕག །སོ་བཞི་ལོན་པའི་ལྕགས་སྤྲེལ་ནས།།
ལོ་ནི་སུམ་ཅུ་རྩ་ལྔའི་བར། །མི་དབང་རྒྱལ་སྲིད་བསྐྱངས་ལ་འདུད། །ཧོར་གྱི་
191
190



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྒྱལ་པོ་དྲུག་པ་ནི། །ཨོལ་ཇ་དུའི་རྒྱལ་པོས་ཏེ། །ལོ་ནི་བཅུ་གསུམ་བར་དག་
ཏུ༑ ༑རྒྱལ་ས་མཛད་པ་དེ་ལ་འདུད། །ཧོར་གྱི་རྒྱལ་པོ་བདུན་པ་ནི། །གོ་ལུག་
རྒྱལ་པོ་ཞེས་བྱ་སྟེ། །རྒྱལ་ས་ལོ་ལྔ་མཛད་ལ་འདུད། །ཧོར་གྱི་རྒྱལ་པོ་བརྒྱད་པ་
ནི༑ ༑བུ་ཡན་དུའི་རྒྱལ་པོ་སྟེ། །ཨ་མུ་བར་ས་རྟ་ཡང་ཟེར། རྒྱལ་ས་ལོ་དགུ་མཛད་ལ་
འདུད། །ཧོར་གྱི་རྒྱལ་པོ་དགུ་པ་ནི། །པི་ཏི་པ་ལ་ག་སི་ཁྱུང་ག་ཡང་ཟེར་སྟེ། གོ་དན་རྒྱལ་
པོ་ཞེས་བྱ་སྟེ། །རྒྱལ་ས་ལོ་གསུམ་མཛད་ལ་འདུད། །ཧོར་གྱི་རྒྱལ་པོ་བཅུ་པ་
ནི༑ ༑མེ་སུན་ཐེ་མུར་ཞེས་བྱ་སྟེ། །རྒྱལ་སྲིད་ལོ་ལྔ་མཛད་ལ་འདུད། །ཧོར་གྱི་
རྒྱལ་པོ་བཅུ་གཅིག་པ། །ར་ཁྱི་ཕག་ཞེས་བྱ་བ་སྟེ། །ཞག་པོ་བཞི་བཅུ་ཐམ་པའི་
བར། །རྒྱལ་སྲིད་མཛད་པ་དེ་ལ་འདུད། །ཧོར་གྱི་རྒྱལ་པོ་བཅུ་གཉིས་པ། །ཀུ་
ཤ་ལ་ཞེས་བྱ་བ་སྟེ། །རྒྱལ་སྲིད་ལོ་གཅིག་མཛད་ལ་འདུད། །ཧོར་གྱི་རྒྱལ་པོ་
བཅུ་གསུམ་པ། །འཇའ་ཡན་དུའི་རྒྱལ་པོ་སྟེ། །རྒྱལ་ས་ལོ་ལྔ་མཛད་ལ་འདུད།།
བཅུ་བཞི་པ་ནི་རིན་ཆེན་དཔལ། །རྒྱལ་ས་ཟླ་གཅིག་མཛད་ལ་འདུད། །ཧོར་
གྱི་རྒྱལ་པོ་བཅོ་ལྔ་པ། །ཐོ་གན་ཐེ་མུར་རྒྱལ་པོ་དེས། །ཆུ་མོ་བྱ་ནས་ས་སྤྲེལ་
ལོའི། །ཧོར་ཟླ་བརྒྱད་པའི་ཉེར་དགུའི་ཡན། །རྒྱལ་སྲིད་སུམ་ཅུ་རྩ་དྲུག་བར། །
ཆོས་བཞིན་བསྐྱངས་པ་དེ་ལ་འདུད། །རྒྱལ་རབས་རྐྱང་བགྲང་བཅོ་ལྔ་ཡིས། །
དང་པོར་རྒྱལ་སྲིད་ཇིང་གིར་གྱིས། །ས་སྟག་ནས་བཟུང་ཐ་མའི་བར། །ཐོ་གན་
ཐེ་མུར་ས་སྤྲེལ་ལོ། །ཧོར་ཡུལ་བྱོན་པ་ཡར་བཅད་ལ། །ལོ་ནི་བརྒྱ་དང་བཅུ་ཕྲག་
ལྔ༑ ༑གཅིག་དང་བཅས་པར་རྒྱལ་སྲིད་བསྐྱངས། །མེ་མོ་ལུག་ལ་བྱང་ངོས་སུ། །
ཆོས་རྗེ་ས་པཎ་སེ་ཆེན་དང་། །མཇལ་ནས་ས་སྤྲེལ་མར་བཅད་ལ། །ཧོར་དང་
ས་སྐྱ་ཡོན་མཆོད་དུ། །འབྲེལ་བའི་ལོ་གྲངས་བརྒྱ་དང་བཅུ། །དྲུག་གི་བར་ལ་
རྒྱ་བོད་ཡིག་ཚང་ཆེན་མོ།
བསྟན་པའི་སྲོལ། །གསལ་བར་མཛད་པ་རྣམས་ལ་འདུད། །ས་ཕོ་སྤྲེའུ་ཡི་ལོ་
ལ༑ ༑རྒྱ་ཡི་རྟའི་མི་རྒྱལ་པོ་ཡིས། །རྒྱ་ནག་རྒྱལ་ས་བླངས་པ་ནས། །ད་ལོ་ཤིང་
ཕོ་ སྟག་ ལོ་གོང་དཀར་གཞི་འཛོམ་ཡ་རྐྱེན་ནས་དབུས་གཙང་སྡེ་ཁྲུག་ཆེན་པོ་ལང་པའི་དུས་སྲོག་སྨེ་
བརྒྱད་དཀར་དབུས་ན་ཡོད་པ་འདི་ཡན་ལ་ལོ་དྲུག་ཅུ་རེ་བདུན་སོང་འདུག་གོ།
སྔོན་ཐང་གི་རྒྱལ་པོ་ཡེ་ཧུ་ཏི་ཟེར་བའི་དུས། རྒྱལ་ཁམས་ཀྱི་མིང་ལ་ཐང་ཟེར་
བ་འདུག དེའི་དོན་རྒྱལ་ཁམས་དགའ་བ་དང་སྐྱིད་པ་ཟེར་རོ། །དེ་རྟིང་གཡུང་
རྒྱལ་པོའི་དུས་སུ། རྒྱལ་ཁམས་ཀྱི་མིང་ཧེའི་ཟེར། དེའི་དོན་རྒྱལ་ཁམས་སློང་
ནུས་པའི་ཡོན་ཏན་ཟེར་རོ། །དེ་རྟིང་རྒྱལ་རབས་ཁ་ཡར་ལ། རྒྱལ་ཁམས་ལ་
མིང་ཟུར་པ་མ་བཏགས། ཧོར་ཇིང་གིར་རྒྱལ་པོས་རྒྱལ་ཁམས་ཀྱི་མིང་ཏ་དབེན་
ཟེར་བར་བཏགས། དེའི་དོན་ཇི་ལྟ་བུ་ཡི་ཟེར་བ་ཡི་གེའི་ནང་ན་ཡོད་པས།
ཁེན་དབེན་ཟེར་བའི་ཡིག་འབྲུས་ཡངས་པ་དང༌། ཆེན་པོ་རྒྱས་པ་འདི་ཡིན་
པར་སོང་ན། བདེན་པ་བརྟན་པའི་གདན་ས་ཟེར་བ་ཡིན་ནོ། །ཏ་དབེན་ཐོང་
ཇིའི་དེབ་ཐེར་ཟེར་བ་ནའང་རྒྱལ་ཁམས་ཆེན་པོར་ཁྲིམས་ཀྱི་བྱ་བ་ཕྲ་རགས་
བྱེད་ཚུལ་རྣམས་ཞིབ་པར་བཏབ་ཡོད་པའི་ཏ་དབེན་མཐོང་ ཇི་ཐོ་ལིང་བྱུས་
སྐྱའུ་སྟེ་འདི་བོད་སྐད་དུ་བསྒྱུར་ན། ཤཱཀྱའི་བསྟན་པ་འཛིན་པ་རྒྱལ་ཁམས་ཆེན་
པོའི་སློབ་དཔོན་ཟེར་རོ། །ཀོནྟིང་གུ་ཤྲཱི་ཆང་གུའི་གུང་བོད་སྐད་དུ་སྤྱི་བོར་བྱུག་
པའི་རྩ་བའི་རྡོ་རྗེ་སློབ་དཔོན་ཟེར་རོ། །དིམ་ཟམ་ལུ་སོན་ཝི་པི་དུ་དབེན་ཤ་
ཧུའི་མི་དབོན་ལྷ་ཁང་མང་པོའི་བདག་པོ་ཟེར་བ་ཡིན། བོད་དབུས་གཙང་དུ།
ཐོག་མར་ཧོར་ཇིང་གིར་རྒྱལ་པོས་རྒྱ་ནག་རྒྱལ་ས་ལོན་ནས། རྒྱལ་ཁམས་
བྱིངས་པོ་གནན། བུ་རྣམས་ལ་ས་བགོས་བྱས་པའི་དུས་དང་། གཞན་ཡང་རྒྱལ་
192
193



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པོ་ན་རིམ་གྱི་བར་ལ་ལྷ་སྡེ་མི་སྡེ་ཕྱེ་གསལ་དང་། ས་ཚིགས། དུད་བགྲང་
ལུགས་ཅི་རིགས་སུ་བྱུང་འདུག་ནའང་། འདིར་ཧོར་རྒྱལ་པོ་ཐོ་གན་ཐེ་མུར་
རྒྱལ་སར་ཕེབས་ནས། ཐོ་ཞུ་ཏ་ཨུ་ནུ་གན་བྱ་བ་དང་གེ་ཆག་ཏའི་ཕིང་ཆང་
མངགས་ནས་དབུས་གཙང་དཔོན་ཆེན་གཞོན་དབང་ སྐྱར་མའི་དུས། མི་
ཚིགས། དུད་གྲངས་ཧོར་དུད་བཅས་པ་ནི་འདི་ལྟར་སྣང་ངོ༌། ཁང་པ་ཀ་བ་
དྲུག་གི་ཁྱོན་གཅིག་དང་། ཞིང་ཧོར་སོན་ཁལ་བཅུ་གཉིས་ཀྱི་ས། མི་བཟའ་མི་
བུ་ཚ་བྲན་ཁོལ་ཕོ་མོ་དང་བཅས་པ་དྲུག ཕྱུགས་སྒལ་རྨོས་བཞོན་གསུམ། ར་
ལུག་མགོ་ཆེན་གཉིས་རྣམས་ལ་མགོ་སེ་ཉི་ཤུ་རྩ་བཞི་ཡོད་པ། དེ་འདྲ་གཅིག་
ལ་ཧོར་དུད་ཚང་བ་གཅིག་ཟེར་བར་འདུག་ཅིང་། ཧོར་དུད་ལྔ་བཅུ་ལ་རྟ་མགོ་
གཅིག དེ་གཉིས་ལ་བརྒྱ་སྐོར་གཅིག དེ་བཅུ་ལ་སྟོང་སྐོར་གཅིག དེ་བཅུ་
ལ་ཁྲི་སྐོར་གཅིག་ཟེར་ཞིང་། ཁྲི་སྐོར་ལུགས་ཅན་ཚང་མ་ལ། ལྷ་སྡེ་སྟོང་འཁོར་
བཞི་དང་། མི་སྡེ་སྟོང་འཁོར་དྲུག་བགོས་པ་ཡིན་འདུག ཁྲི་སྐོར་བཅུ་ལ་ཀླུ་
གཅིག དེ་བཅུ་ལ་ཞིང་གཅིག་ཟེར་རོ། །འདི་བཞིན་རྩིས་པའི་ཞིང་བཅུ་གཅིག་
ཧོར་སེ་ཆེན་རྒྱལ་པོའི་དུས་མངའ་འོག་ཏུ་བཅུག་པ་ཡིན་འདུག་ཅིང་། ཞིང་གི་
མིང་ནི་ཏའི་ཏུ་མཁར་ནང་ན་ཅོང་ཞིང་། སྤྱི་སོ་ན་ཧོ་ནམ་ཞིང་། ཞིང་ཟི་ཞིང་།
གམ་ཟུའི་ཞིང་། སི་ཆོན་ཞིང་། ཡུ་ནམ་ཞིང་། གྱང་སི་ཞིང་། བྱང་ཅའི་ཞིང་ །
གུ་རུམ་ཞིང་། ལེའོ་ཡང་ཞིང་། བོད་ཆོལ་ཁ་གསུམ་གྱིས་ཞིང་གཅིག་མ་ལོངས་
ན་ཡང་བླ་མའི་བཞུགས་གནས་དང༌། སངས་རྒྱས་ཀྱི་བསྟན་པ་དར་བའི་ས་
ཕྱོགས་ཡིན་པས་ཞིང་གཅིག་ཏུ་བགྲངས་པས་བཅུ་གཅིག་ཡིན་ཟེར་རོ། །ལས་
གནས་བཀོད་པའི་རིམ་པ་ནི། བཅུ་དཔོན། ལྔ་བཅུ་དཔོན། བརྒྱ་དཔོན། སྟོང་
རྒྱ་བོད་ཡིག་ཚང་ཆེན་མོ།
དཔོན། ཁྲི་དཔོན། ཀླུའི་དར་ར་ཁ་ཆེ། ཀླུ་གསུམ་ལ་དབང་ན། ཀླུ་གུན་མིན་
དབེན་ཧུ་ཞེས་པའི་མིང་དང་། ཤེལ་གྱི་ཐམ་ཁ་སྟེར་བ་ཡིན་པར་འདུག བོད་
དུ་དཔོན་ཆེན་ཤཱཀྱ་བཟང་པོ་ལ་གནང་འདུག གཞན་དཔོན་ཆེན་ཕལ་ཆེ་བ་
ལ་དྷིང་ཟམ་ལུ་སོན་ཝི་སི་དུ་དབེན་བ་ཧུ་ཟེར་བའི་མིང་དང་། དངུལ་ཐམ་གླིང་
དྲུག་མ་སྟག་མགོ་དང་བཅས་པ་སྟེར་བར་འདུག དཔོན་ཆེན་ཞེས་པ་ནི། བླ་
མའི་ཉེ་གནས་ལ་བོད་ཀྱིས་ཆེ་མིང་བཏགས་པར་འདུག་ཅིང་། ཆོལ་ཁ་ཞེས་པ་
ནི་ཧོར་རྒྱལ་པོས་བླ་མ་ལ་དབང་ཡོན་དུ་ཕུལ་བའི་མདོ་སྟོད་སྨད། དབུས་
གཙང་དང་བཅས་པ་ལ་མིང་བཏགས་པར་འདུག རྒྱ་ཧོར་གྱི་ཡུལ་ན། ཞིང་
དང་། ཁྲི་སྟོང་ལ་སོགས་མ་གཏོགས་ཆོལ་ཁའི་མིང་གི་བརྗོད་བྱ་མེད་ཟེར་རོ། །
ཞིང་དུ་ལོངས་ནས་ཞིང་གི་མི་དཔོན་ཆེན་པོ་ཟེར། རྒྱལ་བརྒྱུད། བུ་དང་མག་
པ་ལ་བསྐོས་པ་ཡིན་འདུག་ཅིང་། དབང་གི་མིང་དང་གསེར་གྱི་ཐམ་ཁ། གསེར་
སྒོར། དངུལ་སྒོར་སྟེར་བར་འདུག དེའང་བུ་ཆེ་ཆུང་འབྲིང་གསུམ་ལ་དབེས་
ཤིའི་དབང་གི་མིང་རབ་འབྲིང་དང༌། ལས་ཚན་མང་ཉུང་རིམ་པ་གསུམ་དུ་
བསྐོས་པ་ཡིན་གསུངས་འདུག རྒྱལ་ཁམས་ཆེན་པོ་འཇགས་དགོས་པའི་དོན་
ལ༑ རྒྱལ་པོ་ཡབ་སྲས་ལའང་ངོ་བསྲུང་མེད་པའི་སྙན་བསྐུལ་ཞུ་བ་དང་། རྒྱལ་
བརྒྱུད་མི་དཔོན་རྣམས་ཀྱིས་གསུག་པ་བཟོས་པ་དང༌། བྱ་བ་ནོར་བ་བྱས་
ན་འཆོས་པ་དང༌། སྐྱོན་འཛིན་པའི་ཁྲིམས་ར་ཐའི་ས་གསུམ་ཡོད་པའི་ཀུའི་
ཐའི་ཁྲིམས་ར་ཏའི་ཏུ་ན་ཡོད། སི་ཐའི་ཀིམ་ཆང་ཧུ་ན་ཡོད། གནམ་ཐའི་ཧང་
བྱིའུ་ན་ཡོད་དོ། །ཐའི་ས་གསུམ་གྱི་འོག་ན་གླེག་ཧང་སི་ཉི་ཤུ་རྩ་བཞི་ཡོད། ས་
ཆེན་ལང་། སོན་ཧ། བཞིན་མིང་། ཙ་ཧོ་ཙ་ཧོ། དེ་རྣམས་ཁྲིམས་ཀྱི་འགག་བཞི་
194
195



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཡིན། དེ་བཞིའི་སྐོར་ལ་ཁྲིམས་ར་དྲུག་བཞི་ཉི་ཤུ་རྩ་བཞི་ཡོད་པའོ། །མི་ཆེན་
ཧོར་གྱི་རྒྱལ་རབས་འདི་བྲིས་པའི། །དགེ་ཆེན་རྣམ་དཀར་འབྲས་བུ་དེའི་
མཐུས། །ས་ཆེན་འདི་ལ་གནས་པའི་འགྲོ་བ་ཀུན། །བདེ་ཆེན་ཐར་པའི་གླིང་དུ་
མྱུར་བསྒྲོད་ཤོག །ཧོར་སེ་ཆེན་རྒྱལ་པོའི་རང་ལུང་གིས། མི་ཆེན་དས་སྨན་ལ་
བཀའ་བསྩལ་པ། དས་སྨན་ཁྱོད་ཉོན་ཅིག་བོད་འདི་མི་ཐུ་མོ་ཡིན་པར་འདུག
སྔོན་བོད་རྒྱལ་པོ་ཡོད་པའི་དུས་ཐང་ཐའི་ཛུང་རྒྱལ་པོའི་རིང་ལ་རི་བོ་རྩེ་ལྔ་
བར་བོད་དམག་མང་པོ་ཡོང་༌། ཧུ་དིང་ཧུའི་སར་བཀའ་མ་ལོག་ཟེར་བའི་
དམག་ཚན་ཆེན་སྡོད་པ་བྱས་འདུག ད་ལྟ་བོད་ལ་རྒྱལ་པོ་མེད། ཇིང་གིར་རྒྱལ་
པོའི་སྐུ་བསོད་ལས། རྒྱལ་ཁམས་ཆེན་པོ་དབང་དུ་བསྡུས། ས་སྐྱ་བླ་མའང་རང་
རེའི་བླ་མཆོད་དུ་ཁུག་པ་འདི་ཡིན། བླ་མ་འཕགས་པ་ཁུ་དབོན་འདི་པ་ཡུལ་
གཞན་གྱི་རྒྱལ་པོ་ཡིན་ན། ཁོང་ཤེས་རབ་ཆེ་བས་རང་རེས་མི་ཐུབ། ད་ལྟ་རང་
རེའི་འོག་ན་ཆུད་པ་འདི་ཡིན། དས་སྨན་ཁྱོད་སྤྱོད་པ་བཟང་པོ་ཡོད་པས།
ས་སྐྱ་པར་ཐེངས་གཅིག་སོངས་ཤིག བོད་བྱིངས་པོ་སེ་ཆེན་གོ་པེ་ལའི་འོག་ཏུ་
ཆུད་ན་མི་ཆེན་དས་སྨན་ཡང་ས་སྐྱ་ན་སླེབ་ཡོད་པར་འདུག་ཟེར་བའི་གཏམ་
སྙན་པོ་ཐོས་པ་ཡིན་གསུངས། དས་སྨན་གྱིས་ཞུས་པ། རྒྱལ་པོ་ཁྱོད་ཀྱི་ལུང་
བཞིན་འགྲོ་བར་བྱ། དེ་ལྟར་ནའང་བོད་བྱ་བ། མི་ཐུ་མོར་འདུག་པ་དང་ཁོང་
རང་གི་རྒྱལ་ཁྲིམས་ཀྱང་ཞིག རྒྱ་ཧོར་གྱི་ཁྲིམས་ཇི་བཞིན་མ་འཇགས། སོ་ཁ་
རྣམས་ཀྱང་མ་ཚུགས་པར་ཡོད་འདུག་པས་ཡར་ཕྱིན་གྱི་མཐུན་རྐྱེན་སྦྱོར་བ་
དང༌། བྱ་བ་ཆེན་པོ་གྲུབ་པ་ཇི་ལྟར་ཡོང་མིན་ཟེར། ཡང་རྒྱལ་པོའི་ལུང་གིས།
རང་ལ་བོད་བྱིངས་པོ་འོག་ཏུ་ཆུག་ཡོད་པར་འདུག་ཟེར་བའི་གཏམ་སྙན་ཐོབ་
196
རྒྱ་བོད་ཡིག་ཚང་ཆེན་མོ།
པ་དེས་ཆོག ཆས་ཁ། ཆ་རྐྱེན་གང་དགོས་མ་ཐུང་བ་གན་པས་བསྐུར། ས་སྐྱ་
མན་ལ་འཇའ་མོ་ཆེ་ཆུང་དུ་འོས། ས་འཇམ་རྩུབ། མི་སྡེ་དར་རྒུད། རྒྱ་འཇའ་
ལ་དཔེ་བྱས་ཏེ་ཚུགས་ཤོག བླ་མ་འཕགས་པ་ཡར་ཕེབས་དུས། བྱོན་ལམ་
བདེ་དགོས་པ་ཡིན། ཡང་དོན་གཅིག་ལ་ཁྱོད་སན་ཇིང་དབེན་དུ་བཀོད་པ་
ལ་བོད་ཀྱི་གནས་ལུགས་རྣམས་ཞིབ་པར་གོ་ན། གན་པའི་བྱ་བ་ཆེན་པོ་བྱེད་
པ་དང༌། མི་མང་པོ་ལ་ཕན་པ་ཡིན་པས་སོང་ཤོག་གསུངས་ནས། བླ་མའི་
བཀའ་ཤོག་དང་རྒྱལ་པོའི་འཇའ་ས་དགོས་པ་རྣམས་གནང་། དས་སྨན་འཁོར་
མང་པོ་དང་བཅས་པ་ཡར་ཕྱིར་གྱིས་ཆས། བོད་ཀྱི་བན་སྐྱ་རྒན་མགོ་དྲག་
རིགས་སྤྱི་སྒོས་ལ་གནང་སྦྱིན་ གྱི་ཆར་རྐྱེན་བཟང་པོ་དང་བཅས་པ། གན་
མཛོད་ཆེ་ཆུང་ནས་བསྐུར་ཏེ་ཡར་ཡོང་། ཐོག་མར་བོད་དུ་བསྟན་པ་ཕྱི་དར་གྱི་
ཆོས་འབྱུང་ས་ཡིན་པས། མདོ་སྨད་ཀྱི་ས་དན་ཏིག་ཤེལ་གྱི་ལྷ་ཁང་དང༌། མདོ་
སྟོད་གཙོ་མདོ་བསམ་གྲུབ། གཙང་དཔལ་ལྡན་ས་སྐྱ་རྣམས་སུ་རིམ་པར་མི་
མང་པོ་བསགས་ལ་གང་འོས་ཀྱི་གནང་སྦྱིན་སྤྲད། བཀའ་ལུང་རྣམས་བསྒྲགས་
ཤིང་རྒྱ་བོད་ཀྱི་སོ་མཚམས་ནས་ས་སྐྱ་མན་ལ། འཇའ་ཆེན་ཀུན་དྲིལ་ཉི་ཤུ་རྩ་
བདུན་གཙུགས། སོ་སོར་ཕྱེ་ན། མདོ་སྨད་པ་འཇའ་པས། འཇའ་མོ་བདུན།
མདོ་སྟོད་ལ་འཇའ་མོ་དགུ། དབུས་གཙང་ལ་འཇའ་མོ་བཅུ་གཅིག དེའི་ནང་
ནས་ཀྱང་དབུས་པས་མཇའ་མོ་འཛིན་དགོས་པ་ལ། སོག ཤག རྩི་བར། ཤ་ཕོ།
རྐང་། དགོན་གསར། བྱམ་གྱི་བ་དང་བདུན། གཙང་པས་འཛིན་དགོས་པ་ལ།
སྟག ཚོང་འདུས། དར་ལུང་། གྲོམ་པ་ས་སྐྱ་རང་དང་བཞི་བཙུགས། སོ་སོའི་
ཁྲི་སྐོར་རྣམས་ཀྱིས་འཇའ་སྐྱོར་འདབ་པའི་བཀོད་པ་བྱས། བོད་བྱིངས་པོ་
197



འ
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལ་རྒྱལ་པོ་ཡོན་མཆོད་ཀྱི་བཀའ་ལུང་འཕྲོད། ས་སྐྱ་འཁོར་བོད་སྤྱི་སྒོས་ཀྱི་
གནས་ལུགས་ཐམས་ཅད་ཁོང་དུ་ཆུད་ནས། རྒྱལ་པོའི་དྲུང་དུ་སླེབས། རྒྱུ་
མཚན་རྣམས་ཞུས་པས་གོ་ཆོད་འདུག་གསུངས། གསོལ་རས་དང་གནང་སྦྱིན་
བཟང་པོ་བྱིན། སན་བྱིང་དབེན་གྱི་ཁྲིམས་དར་རྩ་བའི་དཔོན་ཆེན་ལ་བསྐོས།
བོད་ཀྱི་འཇའ་མོ་རྣམས་གསར་བཙུག་ཡིན་པས། འཇག་པར་བྱེད་པའི་མི་
གཅིག་དགོས་པར་ཡོད་ཞུས་པས། མི་ཆེན་ཨི་ཇི་ལག་ཟེར་བ་ལ། བོད་འཇའ་
ཤེས་པའི་འཇའ་ས་དང་། ཐོང་ཇིའི་ལས་ཀ་བྱིན་ནས་ཡར་ལ་བཏང་། དེ་ནས་
བཟུང་སྟེ་ཧོར་ས་སྐྱ་པ་མཆོད་ཡོན་དུ་ཇི་ཙམ་འབྲེལ་གྱི་བར་ལ་བོད་འཇའ་ཉི་
ཤུ་རྩ་བདུན་པོ་བདེ་མོར་འཇགས་པས། བླ་མ་དཔོན་ཆེན། ཧོར་བོད་ཀྱི་
གསེར་ཡིག་པ་རྣམས་འབྱོན་ལམ་བདེ་ཞིང་། བོད་འབངས་བྱིངས་པོ་སྐྱིད་པོར་
བྱུང་སྐད། འདི་ནི་སེ་ཆེན་རྒྱལ་པོས། ས་སྐྱར་གསེར་ཡིག་པ་མངགས་པའི་
སྔོན་མ་ཡིན་ཞིང་། སངས་རྒྱས་ཀྱི་བསྟན་པ་དང༌། ས་སྐྱ་པ་ལ་ཤིན་ཏུ་དད་
པའི་མི་དཔོན་བཟང་པོ་གཅིག་བྱུང་འདུག་པས། རྣམ་ཐར་ཟུར་ཙམ་བྲིས་པ་
ཡིན། ཐོང་ཇི་ལི་ཇི་ལགས་ཀྱིས་བོད་འཇའ་ཐོག་ཏུ་མ་སླེབ་གོང་དུ་ཧོར་རྒྱལ་
པོས། འཇང་ཡུལ་ལ་དམག་ཐོག་བྱོན་དུས། མདོ་སྨད་ཀྱི་འཇའ་མོ་གཉིས། རྒྱ་
འཇའ་ཀྱི་ཞོར་ལ་མར་བསྡུས་པའི་རིམ་ཤུགས་རྒྱབ་པས་མདོ་སྟོད་ག་རེ་གོ་པེའི་
འཇའ་མོ་གཉིས་དབུས་གཙང་པ་ལ་དྲིན་ཆེ་བར་བྱུང་གདའོ། །ཧོར་སེ་ཆེན་
རྒྱལ་པོའི་དུས། བོད་ཁམས་ཆེན་པོ་ལ་མི་རྩིས་དུད་གྲངས་བྱུང་བའི་དུས། མདོ་
སྨད་ནས་ཡར་རྩིས་པར་འདུག་པས་ག་ཆུ་རབ་ཁ་ན་ནང་སོ་ལ་གཏོགས་པའི་
གཞིས་དང་། གྱང་གི་རྩ་དང་། བླ་བ་མཁར་དང་། དེའི་འོག་ན་དེ་མ་ཁང་གཞིས་
198
རྒྱ་བོད་ཡིག་ཚང་ཆེན་མོ།
བྱ་བ་ཡོད་པ། དེ་རྣམས་བླ་མ་འཕགས་པ་ལ་ས་ཕུད་དང་ལུང་གིས་ཕུལ་ནས།
གན་འཇའ་ལ་སོགས། རྒྱ་བོད་ཀྱི་ཁྲལ་དུད་གང་ཡང་མི་འཁྲི་བ་གཙང་མར་
ཡོད་པ་ལ་ཧོར་སོན་ལྔ་བརྒྱའི་ས་ཡིན་ཟེར་བར་འདུག །ཧོར་དང་ས་སྐྱ་པ་ཡོན་
མཆོད་དུ་འབྲེལ་ནས། འགྲོ་བའི་མགོན་པོ་ཆོས་རྒྱལ་འཕགས་པས་རྒྱ་ནག་ཏ་
ཏུའི་ཕོ་བྲང་དུ་ཐེངས་གསུམ་བྱོན། གོང་མ་སེ་ཆེན་རྒྱལ་པོ་ཡབ་ཡུམ་སྲས་
བཅས་ལ་ས་སྐྱ་པའི་ཁྱད་ཆོས། རྒྱུད་གསུམ་གྱི་དབང་མོ་ཆེ་ཐེངས་གསུམ་
བསྐུར་བའི་དབང་ཡོན་དང་པོ་ལ་དབུས་གཙང་གི་ཁྲི་སྐོར་བཅུ་གསུམ་ཕུལ་བ་
ནི༑ མངའ་རིས་རྫོང་ཁའི་འོག་གི་བློ་ད་ལོ་རྫོང་གསུམ་ཁྲི་སྐོར་གཅིག ལ་སྟོད་
ལྷོ་བྱང་། ཆུ་ཞལ་རྣམས་རེ་རེར་གྲངས་པས་ཁྲི་སྐོར་བཞི། སྦྲ་བེར་ཁྱུང་གསུམ་
ཁྲི་སྐོར་གཅིག ཡར་འབྲོག་ཚལ་པ་ཁྲི་སྐོར་གཉིས། རྒྱ་འབྲི། གཡའ་ཕག་ཁྲི་
སྐོར་བཞི། ཟུར་ནས་བསྡུས་པའི་གཅིག་བྱུང་བ། །བྱ་ཡུལ་ཧོར་དུད་སྟོང་ཕྲག་
གཅིག །འབྲུག་པ་ཧོར་དུད་དགུ་བརྒྱར་བྱེད། །སྟོང་དང་དགུ་བརྒྱ་ཕྱེད་ཁྱེར་དུ།
ཁྲི་སྐོར་གཅིག་གི་བྱ་བ་བསྒྲུབ། །དེ་རྣམས་དྲིལ་བས་བཅུ་གསུམ་ཚང༌། །
དབང་ཡོན་བར་མ་ལ། ཆོལ་ཁ་གསུམ་ཕུལ་བའི། བྱ་ཡུལ་མངའ་རིས་གུང་
ཐང་མན། སོག་ལ་སྐྱ་བོ་ཡན་དམ་པ་ཆོས་ཀྱི་ཆོལ་ཁ། སོག་ལ་སྐྱ་བོ་མན་རྨ་ཆུ་
གུག་པ་ཡན་མགོ་ནག་མིའི་ཆོལ་ཁ། རྨ་ཆུ་ཁུག་པ་མན་ནས་རྒྱའི་མཆོད་རྟེན་
དཀར་པོ་ཡན་དུད་འགྲོ་རྟའི་ཆོལ་ཁ་དང་གསུམ་པོ་དེ། མི་རྟ་ཆོས་གསུམ་གྱི་
འབུལ་བའི་ལུགས་སུ་བྱས་ནས་ཕུལ་བར་འདུག་ཅིང་། ཆོལ་ཁ་རེ་རེ་ལ་དཔོན་
ཆེན་རེ་རེ། རྒྱལ་པོ་ཡོན་མཆོད་བཀའ་གྲོས་སུ་བསྟུན་ནས་བསྐོས་པ་མཛད་
འདུག དབང་ཡོན་རྙིང་མ་ལ་བླ་མའི་བཀའ་བཞིན་རྒྱའི་ཡུར་མ་ཆེན་མོ་ཕུལ་
199



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༢༽
ནས་རྒྱ་མི་ཁྲི་ཕྲག་མང་པོ་སྲོག་ཐར་དུ་བཅུག་འདུག དེ་དུས་བླ་མ་འཕགས་
པས་བསྔོ་བ་སྨོན་ལམ་འདི་ལྟར་མཛད་དོ། །ནམ་མཁའི་ཁམས་ནི་ཁྲག་གི་
མདོག་ལྟར་དམར། །རྐང་ལེབ་ རོ་ཡི་ཕྱིའི་རྒྱ་མཚོ་ཁེངས། །འདི་འདྲ་བཅད་
པའི་དགེ་བ་གང་དེ་ཡིས། །མཁྱེན་རབ་དབང་ཕྱུག་ཐུགས་དགོངས་རྫོགས་
ཕྱིར་དང་། །ཕན་བདེའི་བསྟན་པ་རབ་ཏུ་རྒྱས་ཕྱིར་དང་། །མི་དབང་སྐུ་ཚེ་ཤིན་
ཏུ་བརྟན་ཕྱིར་བསྔོ། །ཞེས་གསུངས་ཤིང་། སངས་རྒྱས་ཀྱི་བསྟན་པ་དང་འགྲོ་
བ་སེམས་ཅན་གྱི་དོན་ལ་ཕན་པ་རྒྱ་ཆེན་པོ་མཛད་པར་གདའོ། །གོང་མ་སེ་
ཆེན་རྒྱལ་པོ་དང་བླ་མ་འཕགས་པ་ཡོན་མཆོད་གཉིས་ཐུགས་བསོད་འབེལ་
གཏམ་གླེང་བའི་སྐབས་སུ། རྒྱལ་པོས། བླ་མ་ལ། དང་པོར། ཇིང་གིར་རྒྱལ་
པོས་རྒྱལ་ཁམས་ཆེན་པོ་བསྡུས་པའི་དུས་དང་། ངེད་ཀྱི་རྒྱལ་ཁམས་འཆོས་
པ་དང་འཇགས་སུ་འཇུག་པའི་དུས་སུ་ཡང་། གཤེ་མོང་ལེགས་པར་འདབས་
པས་ཧོར་གྱི་དམག་མི་རྣམས་ལ་ད་ལྟ་ཟས་ནོར་གྱི་གཤེ་མོང་ཞན་པས། གཤེ་
མོང་མནོན་པའི་ཐབས་དང་ཆོས་ཕྱོགས་ཇི་ལྟར་བྱས་ན་འཐད་གསུངས་པས།
བླ་མའི་ཞལ་ཏས། ཁྱེད་རང་ལ་ཡོད་པའི་མཛོད་ཀྱི་ཆ་རྐྱེན་དང༌། དམག་མི་
དང་རེས་པའི་གྲངས་ལོང་པས་ལོ་འགའི་བར་ལ་གཞི་བཅས་ཀྱི་ལྟོ་གོས་འཚོ་
བའི་གནང་སྦྱིན་བྱེད་པར་འོང་གསུངས་པ་བྱུང་ནས་དེ་བཞིན་བྱས་པས། དམག་
མི་ལ། རྩ་བའི་ཧོར་དམག་ཁྲི་ཚོ་ལྔ་བཅུ་དང་། རེས་པ་ཡང་ཚན་ཆེ་བར་བྱུང་པ་
ལ་གནང་སྦྱིན་བྱེད་པའི་ཆ་རྐྱེན་མ་འདང་པར་བྱུང་བས། ཡང་རྒྱལ་པོའི་གསུང་
ནས། ད་ལྟ། ཆ་རྐྱེན་གྱིས་མ་བཅོགས་པས། ཧོར་ཡུལ་གྱི་ལྷོ་ཕྱོགས་ན། སྨན་
ཚེ་ཞེས་བྱ་བའི་རྒྱལ་པོ་དང་། དེའི་མངའ་འོག་མི་སྡེ་ཕྱུག་པོ་ཡོད་པར་འདུག་དེ་
རྒྱ་བོད་ཡིག་ཚང་ཆེན་མོ།
རང་རེའི་དམག་གིས་བླངས་ན་བུ་རྟའི་གཤེ་མོང་བཅོས་ན་ཨེ་འཐད་གསུངས་
པས། བླ་མའི་གསུངས་ནས། ད་ལྟ་ཁྱེད་ལ་དོན་འདི་བསྒྲུབ་པའི་མི་མི་སྣང་
བས། མ་རིངས། ངེད་ཀྱིས་བརྟག་པ་བྱེད་གསུངས། དེའི་ཕྱི་ལོ། རྒྱལ་པོའི་
གཅུང་པོ། ཨེ་ཆེན་ཧུ་ལི་ཧུས་གོང་མ་ལ་འདབ་ནོར་དང་ལོ་གསར་སྐྱེལ་བ་ལ།
ཁོང་གི་མི་དཔོན་ར་ཡན་ཟེར་བས་མགོ་བྱས། འུ་ལག་ལྔ་བརྒྱ་ཙམ་དང་བཅས་
ཡོང་བའི་ལམ་དུ། ཨུ་ལུག་ནོན་ཡོན་བྱ་བ་བྱ་རི་དྭགས་ལ་ཡོང་། ནམ་ལ་བྱེད་
པ་དང་འཕྲད། ཤེས་རབ་ཆེ་བ། གཟུགས་བཟང་བའི་མི་དཔོན་དེ་ཉིད། རྟ་
ཐོག་ཏུ་དྲི་བ་གཏམ་ལབ་བྱས་པས། གཅིག་ལ་གཅིག་མགུ་བ་ཡིན། རྒྱལ་པོ་
དང་མཇལ་འཕྲད་བྱས་རྟིང་། རྒྱལ་བརྒྱུད་མི་དཔོན་རྣམས་ཀྱི་རྩར་ཧོར་ཡུལ་
ནས་ཨུ་ལུག་ཟེར་བའི་མི་དཔོན་བཟང་པོ་གཅིག་འདུག་དེ་རྒྱལ་པོའི་རྩ་རུ་སྡོད་
འོས་པ་གཅིག་འདུག་བྱས་ལབ་པའི་གཏམ་གོང་མས་གསན་ནས་ཨུ་ལུག་
འབོད་མཁན་བཏང་། ཐུགས་ལ་བཏགས་ནས་ནང་བློན་ཆེན་པོར་གྱུར་ཏོ། །
འདིས་ཀྱང་བ་ཡན་ཆིང་སང་ལ་ཕན་བཏགས་པའི་གཏམ་རྟིང་ལ་ཡོང༌། དེ་
ནས་བ་ཡན་ཏའི་ཏུར་སླེབས་ནས། རྒྱལ་པོ་མཇལ་འཕྲད་བྱེད་པའི་དུས་སུ།
ཕོ་བྲང་དུ་སྟོན་མོ་ཆེན་པོ་བྱེད་པ་ལ། བླ་མ་དམ་པའང་གདན་དྲངས། བ་ཡན་
མཇལ་བའི་སྤྱོད་པ་དང་འགྲོ་ལུགས། ཞུ་བའི་གཏམ་བརྗོད་མཁས་པ། ཡོན་
ཏན་ཆེ་བར་འདུག་པས་བླ་མས་མཁྱེན་ནས། རྒྱལ་པོ་ལ་མི་བཟང་པོ་ལ་མི་
བཟང་པོ་འཁོར་བར་འདུག་གསུངས་པས། རྒྱལ་པོས་དགོངས་ནས། བ་ཡན་
གྱི་ཚབ་ཏུ། གོང་མའི་རེས་དཔོན་གཅིག་དང་། གསེར་ཡིག་པ་བྱིངས་པོ་དེ་
ལ་གནང་སྦྱིན་བཟང་པོ་བྱས། ལོ་ལན་བསྐུར་ནས་བཏང་བ་ཡན་སྡོད་གསུངས་
200
201



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནས་བསྡད་ཡོད་པའི་སྐབས། ཁོང་བ་ཡན་དང་ཨུ་ལུག་གཉིས་གཅིག་ལས་
གཅིག་བཟང་བའི་བློན་པོ་གཉིས་ཡོད་པའི་དུས་དེར། ཡང་རྒྱལ་པོས། བླ་མ་
ལ་ད་བ་ཡན་འདི་སྨན་ཚེའི་ཕྱོགས་སུ་བཏང་ན་གསུངས་པས། དེས་ཕེར་བར་
འདུག་ངེད་ཀྱི་དོན་གྲུབ་པའི་ཐབས་དང༌། རྟེན་འབྲེལ་བྱེད་གསུངས་ནས།
བལ་པོ་ཨེ་ནེར་དགའ་སྤྲུལ་པའི་ལྷ་བཟོ་ལྟ་བུ་ལ་ཞལ་ཏ་མཛད། འཇུ་ཆུར་
ལྷ་ཁང་དང་ཆོས་སྐྱོང་མ་ཧཱ་ཀཱ་ལའི་སྐུ་འཁོར་དང་བཅས་པ་བཞེངས། རབ་
གནས་བླ་མ་རང་གིས་མཛད། མགོན་པོའི་ཞལ་སྨན་ཚེའི་ཕྱོགས་ལ་གཟིགས་
པར་མཛད། སློབ་དཔོན་དམ་པ་ཀུན་དགའ་ཆོས་སྐྱོང་དེར་སྒྲུབ་པ་མཛད་པ་ལ་
བསྐོས། བ་ཡན་ལ་ཆིང་སང་གི་མིང་དང་ཐམ་ཁ་བྱིན་ནས། ཁོང་གི་གྲོགས་
ལ་རྒྱའི་རིགས་ཀྱི་བྱང་བི་ཐང་ཇུང་ཕིང་ཆང་ཟེར་བའི་མཁས་པ་གཅིག་ཀྱང་
བཏང་ཞིང་། ཆིང་སང་གིས་འགོ་བྱས། ཧོར་དམག་བྱིངས་པོ་བརྫངས་ནས།
སྨན་ཚེའི་རྒྱལ་ཁམས་ལོང་ལ་ཤོག་གསུངས་ནས་ལུང་བྱུང་དུས། བ་ཡན་ཆིང་
སང་གིས་ངེད་སྨན་ཚེར་སླེབས་ནས། དམག་དཔོན་ཆེའི་བྱ་བ་འདྲ་མི་འདྲ་ཐེ་
ཚོམ་བྱུང་དུས་ཞུ་བ་བཏོང་དགོས་ཏེ། ངེད་ཀྱི་གསེར་ཡིག་པ་གོང་མའི་དྲུང་དུ་
འགྲོ་བ་དང༌། དེ་སྒུག་པའི་བར་དུ་དམག་གི་འགྲོ་འདུག་ཇི་ལྟར་བྱེད་ཞུས་པས།
ཁྱོད་བདེན་པར་འདུག་ངའི་ལུང་ཡིན་གྱིས་ལ་ཁྱོད་རང་གིས་ཐག་ཆོད་བྱ་བ་
རྣམས་འགྲིམ་དུ་ཆུག་གསུངས་པའི་ལུང་ཐོབ་ནས་ཕྱིན་པས། ཆིང་སང་དམག་
ལེགས་ནས་སྨན་ཚེ་རྒྱལ་པོའི་ཕོ་བྲང་ཡང་ཐོབ། རྒྱལ་ཁམས་བླང་ནས། ཐད་ཀ་
ཐད་ཀར་མི་དཔོན་བསྐོ་བཞག་བྱས། སྨན་ཚེ་རྒྱལ་པོའི་མུ་ཏིག་གི་གོས་གཅིག་
ང་དམག་རྒྱལ་བའི་རྟགས་བྱེད་ཟེར་ནས་ཆིང་སང་གིས་བཟུང་། གཞན་ཆ་རྐྱེན་
202
རྒྱ་བོད་ཡིག་ཚང་ཆེན་མོ།
བྱིངས་པོ་རྒྱལ་པོ་ལ་འདབ་ཏུ་བཏང་བའི་དུས་སུ། སྨན་ཚེའི་ས་ཕྱོགས་རྒྱུས་
ཡོད་པའི་མི་འགའ་རེས་མཁར་མིག་གི་ས་ཆ་མི་སྡེ་བཟང་སར། ལས་ཀ་
ཞུས་འཇའ་ས་ཁྱེར་སོང་བ། བ་ཡན་གྱིས་འགྲིམ་དུ་མ་བཅུགཆ་གཅིག་པར་
དང་པོར་ལུང་ཐོབ་ཡོད་པ་དང་། མི་དཔོན་བཀོད་ཚར་བ་རྣམས་བརྟན་དུ་མ་
བཅུག་ན། མི་སྡེ་ཁྲུམས་ཞིག་གིས་དོགས་པ་བྱས་ནས་བྱ་བ་འཇགས་རྟིང་།
རྒྱལ་པོའི་དྲུང་དུ་ཡོང་ནས་མཇལ་བའི་ཚེ་ཆིང་སང་རེས་དང་འཛོམས་པས་་་་་་་
མཇལ་ཕྲད་གྲུབ་མ་ཐག ཁོང་རང་གི་ཁང་པར་མ་ཡོང་པར་རེས་ཁང་དུ་སྡད་
པའི་བར་ལ་རྒྱལ་པོས་ཁོ་ལ་ང་རྒྱལ་ཆེན་པོ་ཡོད་དོགས་པ་གཅིག་བྱུང་ནས།
ཟུ་གུར་ཆེ་གཅིག་བ་ཡན་གྱི་རྩར་བཏང་ནས། ཁྱོད་བ་ཡན་ཚན་པའི་མི་ཡིན་པ།
གན་པ་ལ་སྲས་མིང་དང་ལས་ཀ་ཆེན་པོ་བྱིན་ནས་བཏང་བ་ཡིན། སྨན་ཚེའི་
རྒྱལ་ཁམས་ལོན་པ་ལ་བརྩོན་འགྲུས་བྱ་བ་ཕིང་ཆང་གིས་བྱས། མིང་ཁྱོད་ཀྱིས་
བླངས་ནས། ང་རྒྱལ་མ་བྱེད་གསུངས་པ་གཅིག་བསྐུར་ནས་བཏང་། ཟུ་གུར་
ཆེ་སོང་རྟིང་རྒྱལ་པོ་ལ་ངའི་དོན་ལ་རྒྱལ་པོའི་ཐུགས་བདེ་བར་མཛོད། འཚམ་
པའི་མི་ཚན་པ་ལ་བཞག་ན་འཚམ་པར་འགྲོ། མིང་དང་ལས་ཀ་བྱིན་པ་
འབེབས་ན་རྒྱལ་པོའི་རང་དབང་ཡིན། སྨན་ཚེའི་རྒྱལ་ཁམས་ལེན་པ་ལ་བརྩོན་
འགྲུས་བྱ་བ་ ཕིང་ཆང་གིས་བྱས་ནས་མིང་བ་ཡན་གྱིས་བླངས་གསུངས་ཏེ།
དེའི་རྒྱུ་མཚན་སྨན་ཚེ་རྣམས་ཀྱིས་ལབ་ཏེ་འོང་རྒྱལ་པོ་ཁྱེད་ལ་དོན་གྲུབ་པས་
མི་ཆོག་གམ། ཞུས་ནས་བཏང་བ་དང་། གཏམ་འདི་རྒྱལ་པོ་ལ་ཞུས་པས་ངའི་
གཏམ་དེ་མགྱོགས་དྲགས། ཁོས་འདི་ཟེར་དུ་བྱུང་དོགས་གསུངས་སོ། །དེ་རྟིང་
རྒྱལ་པོས་སྨན་རྩེར་འཇའ་ས་བྱིན་བཏང་བའི་མི་ཆིང་སང་གིས་འགྲིམ་དུ་མ་
203



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཅུག་པ་དེ་རྣམས་ཀྱིས་བ་ཡན་གྱིས་སྨན་ཚེ་རྒྱལ་པོའི་ཆར་རྐྱེན་ལ་རང་ནོར་
བྱས། གན་མཛོད་ལ་མ་གདབ། འཇའ་སས་བཀོད་པའི་མི་འགྲིམ་དུ་མ་བཅུག་
པར། ཁོ་རང་གི་མི་རྣམས་ལས་ཀ་ལ་བཀོད་ཟེར་ནས་རྟག་བཤེར་བྱུང་པ་ལ།
བ་ཡན་རང་ལ་དྲིས་གསུངས། བ་ཡན་བཟུང་ནས་ཕྱི་རོལ་ན་བཞག་ཡོད་པའི་
དུས་སུ། ཨུ་ལུག་ནོ་ཡོན་ཕྱིར་སོང་ནས། ནང་དུ་བྱུང་རྒྱལ་པོའི་དྲུང་དུ་འགྲོ་བ།
ཆིང་སང་གིས་མཐོང་ནས། ཨུ་ལུག་ཨུན་ཏ་ཁྱོད་ཀྱི་མ་གོ་བ་ཅི་ཡོད་བྱས་པས།
ངས་གོ་ཡོད་ཟེར་ནས། གོང་མ་ལ་བ་ཡན་ཆིང་སང་ལ་མི་ངན་པས་གཏུག་
གཤེར་བྱས། ཁོང་བཟུང་ནས་གྱམ་བཅོས་འདུག་བ་ཡན་མི་གཅིག རང་རེས་
གསོད་ཀྱང་སླ། རྩྭ་གཅིག་གཅོད་པ་དང་ཁྱད་ཅི་ཡོད་དེ་སྨན་ཚེའི་རྒྱལ་ཁམས་
པ་རྣམས་ཀྱིས་རྒྱལ་པོ་ཁྱེད་ལ་འཕྱ་སྨོད་མི་ཡོང་ངམ་ཞུས་པས། དེ་བདེན། ཁོ་
ཐོངས་གསུངས་ནས་ལས་ཀ་ཕབ། རང་གི་ཁང་པར་བསྡད་ཡོད་པའི་དུས། རེ་
ཞིག་ན་བ་ཡན་གྱིས་དམག་པོ་ཆེས་ཧོར་ཡུལ་ལ་བརྡེག་པར་འདུག་ཟེར་བ་་་་
འུར་ཆེན་པོ་བྱུང་ནས། བློན་པོ་རྣམས་སྐྲག་སྟེ་རྒྱལ་པོ་ལ་ཅི་དྲག་ཞུས་པས། ཁྱེད་
རྣམས་གྲོས་གྱིས་གསུངས་པ་ལ། ཁོང་རྣམས་ཀྱིས་གྲོས་བྱ་རྒྱུ་མ་རྙེད་པས།
རྒྱལ་པོ་ལ་བསྐྱར་ནས་ཞུས་པས། ཁྱེད་རྣམས་ཀྱིས་བྱ་ཐབས་མ་རྙེད་ན།།
ཐབས་ཀྱིས་བ་ཡན་ལ་གྲོས་དྲིས་གསུངས་ནས། ཕྱིན་པས་ཆིང་སང་ན་རེ། ང་
གོ་མ་ཆོད་པར་ལས་ཀ་ཕབ་ནས་སྡད་པའི་མིས་ཅི་ཤེས། ཁྱེད་རང་རྣམས་ཤེས་
མོད་ཟེར་བ་བྱུང་ནས། དེ་བཞིན་རྒྱལ་པོ་ལ་ཞུས་པས། གོང་མ་རང་གི་རྩར་བ་
ཡན་བོས་ནས་གྲོས་དྲིས་པས། རང་རེའི་ཧོར་དམག་རྣམས་ཀྱི་སྟེང་དུ་མི་
བཟང་པོ་བསྐོས་ཏེ། དམག་གིས་འཐབ་ན་ཐུབ་ཡོད་མོད་ཞུས་པས། བ་ཡན་
204
རྒྱ་བོད་ཡིག་ཚང་ཆེན་མོ།
ཆིང་སང་འགྲོ་དགོས་གསུངས། དམག་དཔོན་ལ་བསྐོས་ནས་བཏང་། ཁོང་འགྲོ་
བའི་སྐྱེལ་ཐུང་གི་སར་རྒྱལ་པོས་བ་ཡན་ཆིང་སང་ཅི་ཟེར་ལྟ་བའི་སྐད་ཉན་པ་
བཏང་བས། ཆིང་སང་རྟ་བཞོན་ནས་འགྲོ་ཁར། སྡོད་པའི་བློན་པོ་སྐྱེལ་ཐུང་པ་
རྣམས་ལ་ཁྱེད་མི་མངགས་པའང་འདི་འདྲ་བའི་མི་མངགས་པ་ཨང་ཟེར་བ།
ཐེངས་གསུམ་ལབ་ནས་སོང་ཟེར་བ་ཐོས་ནས་རྒྱལ་པོ་ལ་ཞུས་པས་གཏམ་དེ་
མ་བཟང་། བ་ཡན་ལ་ལོག་ཤོག་གྱིས་གསུངས། མི་བཏང་ཟིམ་དེམ་འཇའ་
མོར་སླེབས་པ་ཕྱིར་བོས་ནས། སང་སྔ་མོར་སླེབས་པ་དང༌། རྒྱལ་པོས་བ་ཡན་
ཁྱོད་ཀྱིས་ཁ་སང་ཇེ་གོན་ཐིང་ནས་རྟ་བཞོན་འགྲོ་ཁར། ཅི་ལབ་གསུངས་པས་
ཅང་མ་སྨྲས་ཟེར། རྒྱལ་པོ་རང་གིས། ཁྱེད་མི་འདི་འདྲ་བ་མངགས་པ་འདུག་
ཨང་། ཟེར་བ་ལབ་འདུག་པ། ཁྱོད་ཀྱིས་སྨྲས་པ་མིན་ནམ་གསུངས་པས། དེ་
བདེན་ཟེར། ཅིའི་དོན་ལ་བྱས་པས། ཆིང་སང་གིས་ཞུས་པ་ངས་སྨན་ཚེའི་རྒྱལ་
ཁམས་བླངས་ནས་རྒྱལ་པོ་ཁྱེད་ལ་གཏད་པ་དེ། ཉི་མ་ཤར་ནས་ནུབ་ཀྱི་བར་
རྒྱལ་ཁམས་པ་རྣམས་ ཀྱིས་ཤེས་པ་ཡིན། དེའི་རྟིང་ང་ལ་ཉེས་པ་མེད་པ་
དམངས་སུ་ཕབ་ནས་བཞག་པ་དེའང་ཉི་མ་ཤར་ནས་ནུབ་ཀྱི་བར་དུ་ཐོས་ཡོད།
འདི་ལྟ་བུའི་སྐྱོན་གྱི་མི་བཏོང་བ། བྱང་ཕྱོགས་ཧོར་གྱི་ཡུལ་ན་རྒྱལ་པོ་ཁྱེད་ཀྱི་
བརྒྱུད་པ། མི་ཆེ་ལ་མང་བ་རྣམས་ཡོད། ང་སྐྱོན་ཕོག་པའི་མི་ཁོང་ཚོའི་སྟེང་དུ་
བསྐོས་ནས་བཏང་ཙ་ན་ཁོང་རྣམས་ཀྱང་རྒྱལ་པོ་ལ་ཡིད་ཆད་བྱེད། དམག་པོ་
ཆེའི་བྱ་བ་ཅི་འདྲ་ཡོང་ངམ་བསམ་ནས་ལབ་པ་ཡིན་ཞུས་པས། རྒྱལ་པོ་ན་རེ།
ཁྱོད་བདེན་བ་ཡན་ལས་བདེན་པ་མེད། ད་ལྟ་རང་འཇའ་ས་བྲིས་བ་ཡན་གྱིས་
སྨན་ཚེའི་རྒྱལ་ཁམས་བླངས་པ་དང་། གཤེ་མོང་འདབས་པ་རྣམས་འཇའ་སའི་
205



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྟོད་དུ་བྲིས། མི་ངན་པས་རྫུན་ཞུས་བྱས་པ་བར་དེར་བྲིས། བ་ཡན་བདེན་པ་
ཡིན་པས་མིང་དང་ཤེད་མོང་མནན་པ་རྣམས་གཏིང་ལ་བྲིས་ལ། རྒྱལ་བརྒྱུད་
བུ་མོ། མག་པ། དམག་དཔོན། དམག་མི། མི་དཔོན། མི་སྡེ་རྣམས་ཀྱིས་བ་
ཡན་ཆིང་སང་འགྲིམ་ཆུག་གསུངས། དེ་བཞིན་བྱས་པས་བ་ཡན་གྱིས་དམག་
དཔུང་ཐུལ། ཧོར་ཡུལ་རྒྱལ་ཁམས་བདེ་བར་བྱས་ནས་ཚུར་འཁོར་བ་དང༌།
རྒྱལ་པོས་ཀྱང་། བ་ཡན་ལ་གཞན་དང་མི་འདྲ་བའི་ཐུགས་འདོགས་བཟང་པོ་
མཛད། རྒྱལ་བརྒྱུད་བློན་པོའི་ཚོགས་རྣམས་ཀྱིས་ཀྱང་ལེགས་པར་བཀུར་བའི་
བློན་པོ་རིན་པོ་ཆེ་ཡིན་པར་འདུག གལ་ཆིང་ལ་སྔ་བའི་འཇའ་ས་འདི་ཡིན་
ཟེར་རོ། །བླ་མ་འཕགས་པ་ལ། རྒྱལ་པོས་ཆོས་ཞུ་བ་ལྟ་ཅི་སྨོས་འཇིག་རྟེན་གྱི་
བྱ་བ་ཆེན་པོ་རྣམས་ཀྱང་བཀའ་གྲོས་བྱེད་པའི་གཏན་ཚིགས་གཅིག་འདི་ཡིན་
ཅིང་། བླ་མས་ཀྱང་། ཆོས་དང་མཐུན་པར་འཇིག་རྟེན་གྱི་བྱ་བ་ལེགས་པ་རྣམས་
ཀྱང་རྒྱལ་པོ་ལ་སྟོན་པ་ཡིན་ཟེར། སྨན་ཚེའི་རྒྱལ་པོས་མགོ་བྱས་ངོ་ལྟ་བ་རྣམས་
ཡོང་པའི་དུས་སུ། ཇུ་ཆུའི་མགོན་ཁང་བསྟན་པས་རང་རེའི་ཡུལ་དུ་དམག་སྣ་
ལ་བྱུང་བའི་མི་ནག་པོ་འཁོར་དང་བཅས་པ་དེ་ཚོའང་འདི་ན་འདུག་པ་ཟེར་ལོ།།
ཡོན་མཆོད་གཉིས་ཀྱི་བཀའ་བགྲོས་ཀྱིས་བ་ཡན་ཆིང་སང་སྨན་ཚེར་བཏང་
ནས་རྒྱལ་ཁམས་བླངས་པའི་དོན་ལ་འགྲོ་མགོན་འཕགས་པས། རྒྱལ་པོ་ལ།
ཁྱེད་རང་ལུས་མ་སྐྱོང་བར། སྨན་ཚེའི་རྒྱལ་རབས་མང་པོའི་བར་དུ་ཁོང་རང་
ལ་འཇགས་ཟིན་གྱི་རྒྱལ་ཁམས་རང་རེས་ལོན་པས་འཛམ་གླིང་གཅིག་ཏུ་འདྲེས་
འདྲར་གྱུར། ཁྱེད་རང་འཁོར་ལོས་སྒྱུར་རྒྱལ་དག་དང་མཚུངས། ཅེས་པའི་
བསྟོད་པ་མཛད་པའང་འདུག མདོར་ན། འགྲོ་མགོན་ཆོས་ཀྱི་རྒྱལ་པོས། གོ་
རྒྱ་བོད་ཡིག་ཚང་ཆེན་མོ།
པེ་ལ་ཆོས་ཀྱི་རྒྱལ་པོར་བྱིན་གྱིས་བརླབས་ནས་ཧོར་དང་། རྒྱ་ནག་པོའི་འབྱོར་
པ་ཆེན་པོས་ས་སྐྱས་མགོ་བྱས་བོད་ཡུལ་འདིར་བསྟན་པའི་མཐིལ་ཡོང་བ། ཡོན་
མཆོད་འདི་གཉིས་ཀྱི་བཀའ་དྲིན་ཡིན་པ་གདལ། ཡི་གེ་འདིའི་ངོ་བོ་ཅོང་ཞུ་
ཞིང་གི་ཁྲིམས་ར་ན་བཅའ་ཚེ་བླངས་འདུག་པ། དེའི་ངོ་བཤུས་སྦག་པོ་ཆིང་
སང་གིས་དཔོན་ཆེན་དབང་ཕྱུག་བརྩོན་འགྲུས་བདག་ལ་བྱིན་ནས། ཡུ་གུར་གྱི་
ཡི་གེ་ངོ་བོ་ཏའི་དབེན་ཐོང་ཇི་དེབ་ཐེར་ཧོར་ཡིག་མ་དང་ལྷན་དུ་ཡོད་པ། ཡར་
ལུང་པས་ཁྱེར་འདུག་ནའང་དོན་འདི་རྣམས་བློ་ལ་ཡོད་པས་སྐབས་དོན་བྲིས་
པ་ཡིན། ཡང་བསོད་ནམས་ཅན་སེ་ཆེན་རྒྱལ་པོའི་དུས་སུ། མི་ཆེན་སང་གྷ་བྱ་
བ་དེ་བརྒྱུད་པ། བཀའ་མ་ལོག་ཡིན་པའི་མི་གཞོན་གཅིག ཧོར་སྐད། རྒྱ་སྐད།
ཡུ་གུར་སྐད། བོད་སྐད་ལ་སོགས་སྐད་རིགས་སྣ་ཚོགས་ཤེས་པའི་ལོ་ཙཱ་བ་
ཞིག དང་པོར་བླ་མ་འཕགས་པའི་དྲུང་དུ་མདོ་སྨད་རྒྱ་བོད་ཀྱི་མཚམས་སུ་
མཇལ་ནས། གཤེ་མོང་འདབ་པ། ཇ་ཞུ་བྱས་པས་ལོ་ཙཱ་བ་ལ་བཅུག ཟུ་གུར་
ཆེ་བ་བྱེད་ཀྱིན་ཡོད་པའི་དུས་སུ་ཁོང་ཤེས་རབ་ཆེ། སྐད་རིགས་མཁས་པའི་
དོན་ལ། བླ་མ་མཉེས་ནས་རྒྱལ་པོའི་དྲུང་དུ་ཡང་ཡང་མངགས་པས། གོང་
མས་ཀྱང་ཤེས་རབ་དང་ཡོན་ཏན་ལ་དགོངས་ནས། བླ་མ་ལས་བླང་། ལས་ཀ་
རིམ་པར་བསྐོས་པས་གོ་ཆོད་པོ་བྱུང༌། སོན་ཇིང་དབེན་གྱི་མི་དཔོན་བསྐོས་
པའི་དུས་སུ། ཁོང་གིས་མེ་ཏོག་ར་བའི་བདེ་ཆེན་གྱི་རྩར། བླ་མ་ལ་ཆོས་ཞུས་
པའི་སྒོས་ཀྱི་མཚམས་ཁང་གཅིག་བྱས་པ་ལ། ཐའི་སས་སྐྱོན་བཟུང་ནས་སཾ་གྷ་
བཙོན་དུ་ཁྱེར་བའི་སྐབས་སུ། ཀ་ལེ་ཧུ་ན་སངས་རྒྱས་ཀྱི་མཛད་པ་བཅུ་གཉིས་
ཀྱི་སྐུ་བཞུགས་པ་སྤྱན་དྲངས་ནས། འཛམ་བུའི་གླིང་གི་རོལ་མོ་དང༌། ལྟད་མོ་
206
207



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཡོད་པ་ལ་རྒྱལ་པོའང་བྱོན་ནས་སྐོར་བ་དང་། གཟིགས་མོ་མཛད་པའི་སར་བླ་
མ་གདན་འདྲེན་དུ་བཏང་བས། བླ་མའི་གསུང་ནས། ངེད་ཀྱི་བོད་ཡུལ་ན་བུ་
བཙོན་དུ་ཁྱེར་བའི་ཕ་དེ། སྲང་ལ་འགྲོ་བ་ལའང་ངོ་ཚ་བྱེད། ངའི་སཾ་གྷ་ང་ལ་
ཆོས་ཞུ་བ་ལ་དམིགས་པའི་ཁང་ཆུང་ཞིག་བྱས་པ་ལ། ཐའི་སས་སྐྱོན་བཟུང་
ནས་བཙོན་དུ་ཁྱེར་འདུག ང་མི་ཡོང་གསུངས་ནས། གོང་མ་ལ་ཞུས་པས། བླ་
མའི་གཟིམ་ཁང་ལ་དམིགས་པ་ཡིན་ན། ཁོ་ལ་སྐྱོན་མ་བཟུང་བར་མཐོང༌། བླ་
མ་ལ་ལྟད་མོ་ལ་བྱོན་པར་གྱིས་གསུངས་པའི་ལུང་བྱུང་བས། སཾ་གྷ་ཉེས་པ་
ལས་གྲོལ་ཡོན་མཆོད་ཞལ་འཛོམས། སླར་ཡང་། སཾ་གྷ། སོན་ཇིང་དབེན་དུ་
བསྐོས་ཡོད་པའི་སྐབས་སུ་བླ་མ་ས་སྐྱར་བྱོན། དཔོན་ཆེན་ཀུན་དགའ་བཟང་
པོས་དམ་ཉམས་བྱས་པའི་རྒྱུ་རྐྱེན་གྱིས། གོང་དུ་ཞུ་བ་བཏང་བས། ས་སྐྱ་པ་
དང་སྒོས་སུ་འབྲེལ་ཆེ་བས་ཞབས་ཏོག་འགྲུབ་པར་དགོངས་ནས། མི་ཆེན་
སཾ་གྷས་མགོ་བྱས་ཁྲི་དམག་སྟོབས་ཆེ་བ་འགྲིམ་གསུངས་པའི་ལུང་བྱུང་བས།
སཾ་གྷས་བོད་དབུས་གཙང་ས་རོང་དོག དམག་པོ་ཆེ་ཤོང་ས་མེད། རྩ་བའི་ཧོར་
དམག་ཁྲི་ཚོ་བདུན་གྱི་སྟེང་དུ་མདོ་སྟོད་སྨད་དང་བཅས་པས་དམག་འབུམ་
ཕྲག་གཅིག་ལྷག་ཡོད། དེས་འཆུན་པས་དེ་བཞིན་གྱིས་བཀའ་གནང་དགོས་
ཞུས་པས་དེ་ལྟར་ཡིན་ཆུག་གསུངས་པར་བྱུང་ནས། ཁྲི་དམག་བཏེག་འུ་ཡུག་
མེ་ཏོག་ལུང་དུ་སླེབས་པ་དང༌། ས་ཁད་ཡངས་པས་ལྷ་ཤངས་ནང་ལ་དམག་
ལམ་བྱེད་རྩིས་ཡོད་པ། ཆ་ལི་གྲོང་ན་བླ་མ་འཕགས་པའི་གསོལ་ཇ་བ་མི་ཆེན་
སཾ་གྷ་དང་གྲོགས་མཆེད། སློབ་དཔོན་བློ་གྲོས་བཟང་པོ་བྱ་བ་ཡོད་པ་དེས།
དམག་སྒར་དུ་ཇ་ཞལ་ལ་བྱོན། མཇལ་བའི་ཞུ་འབུལ་བྱས་པས། དམག་ལམ་
རྒྱ་བོད་ཡིག་ཚང་ཆེན་མོ།
ལང་འགྲོ་ནང་ལ་སྐྱོག་ཐུབ། ཧོར་དམག་གི་ཁ་འབེབས། ཐུམ་འཇུག་ལ།
སྔ་སོང་ལང་འགྲོ་ཁང་དམར་གྱི་ས་མཁར་ཕབས་པས་བླངས། དེ་རྟིང་དཔའ་
རྣམས་བྱ་རོག་ཚང་གི་མཁར་ལ་སྐྱོགས་སྐོར་རྒྱག་དྲག་པོ་བྱས་ནས་ཀུན་དགའ་
བཟང་པོ་ཁྲིམས་ལ་བསྒྲལ། དམག་པོ་ཆེའི་བྱ་བ་མཐར་ཕྱིན་པར་བྱས། བླ་མ་
དང་དགོན་པ་ཕྲ་མོ་ལ་མོས་པ་དང༌། དད་གུས་ཆེ་བའི་སྟོབས་ཀྱིས་ས་སྐྱར་
བྱོན། ལྕོག་ཆུང་བྲང་ཁང་ཤར་འདི་ཁོང་གིས་བཞེངས་ནས། སྒོའི་གཡང་ཚེ་
ཡང་རྒྱ་ལུགས་སུ་ཡོད་ཅིང་། བླ་མའི་དྲུང་དུ་ཕྱིས་ཀྱང་ཡོང་བའི་དགོངས་པ་
མཛད་པར་གདའ། དེ་རྟིང་ཁྲིམས་དམག་བྱིངས་པོ་ཕྱིར་ལོག སྤོ་འབོར་སྒང་
ནས་ཉི་མ་མགོན་དང༌། དར་དགེས་མགོ་བྱས། དམག་རག་བཏུས་བརྒྱ་དང་
དྲུག་ཅུ། སློབ་དཔོན་དྷརྨ་ཕ་ལའི་སྐུ་བསྲུང་ལ་བཞག ཧོར་དམག་སྟོང་སྐོར་
བདུན་གྱི་ནང་ནས་བདུན་བརྒྱ། སྟོད་ཧོར་གྱི་སོ་ཁ་བསྲུང་མི་ལ་བཞག གནམ་
དགོན་སར་དུ་ཨུ་དམར་ཆག་གིས་མགོ་བྱས། ཧོར་དམག་གྲངས་ཅན་བཞི་
བརྒྱ་བཞག རྡོ་ཐས་མགོ་བྱས་སྦ་རག་གི་དམག སེ་རི་རོང་ལ་བཞག ཨུས་
ཕུར་གྱི་དམག་ལྕགས་རྩེ་བྲི་ཁུ་དང༌། ཡར་འབྲོག་ཏུ་དུང་རེང་གི་ཁ་གནོན་ལ་
བཞག ཧོར་བན་ཐུ་མན་གྱི་དམག་གདན་ས་སྤྱིའི་ཞབས་ཏོག་ལ་འདམ། ན་
མར། ན་རོང་ལ་སོགས་བྱང་གི་རྩ་ཁ་ལ་བཞག་པའང་། སཾ་གྷ་དེ་དྲིན་ཆེ། དེ་མན་
ལ་བྱང་ཁའི་འཇའ་མོ། སྲོག ཤག རྩི་བར། ཤ་ཕོ། ཀོང༌། དགོན་སར། གྱ་
བ་རྣམས་ཀྱི་འཇའ་ཆེན་བོད་དབུས་གཙང་ཁྲི་སྐོར་རྣམས་ཀྱིས་འཛིན་མཁན་ལོ་
ཁོར་མར་སྡོད་དགོས་པའི་དཀའ་ཚེགས། སྦྱོང་སྤྱོད་ཤིན་ཏུ་ཆེ་བ་གཅིག་ཡོད་
པར་འདུག་ཅིང༌། བོད་མི་རྣམས་ཀྱིས་བྱང་མ་ཐུབ་པར་ཡང་ཡང་བྲོས་ནས།
209
208



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འཇམས་གྲང་སོ་མ་ཟིན་པས། ཧོར་བོད་ཀྱི་གསེར་ཡིག་འགྲུལ་པ་ལའང་ས་
རིམ་ཨོ་གེར་ཁའི་འུ་ལག་རང་རང་ལ་བབ་པའི་དོན་ལ་ཐམས་ཅད་ཀྱིས་ཞུ་བ་
བཞིན། མི་ཆེན་སཾ་གྷས་ཨུད་ཕུར་དང་སྦ་རག་ལ་སོགས་ཀྱི་དམག་མི་བྱང་ཁར་
ཡོད་པ་རྣམས། འཇའ་མོའི་ཟབ་བྲི་འཐེན་པ་ལ་ཐ་དད་དུ་བཞག་ནས། དབུས་
པ་ཁྲི་སྐོར་རྣམས་ཀྱིས། དུད་རྟ་མགོའི་སྟེང་ནས་རྟ་ཁལ་པ། བཞོན་མ། བཤས་
ལུག འཇམས་བརྒྱགས་ཀྱི་ནས། ཕྱ་ཐེར། སྦྲ། ས། གདན། ཁལ་ཞགས།
ཐབ་ཆ། གདན་ཆས། སྨན་རིན། དུད་མི་དང་བཅས་པ་ཧོར་ལ་སྟེར་བའི་
ཁྲིམས་བཅས་ནས། དབུས་པ། བྱང་དུ་སྡོད་མི་དགོས་པ་ཧོར་དམག་རྣམས་ལ།
བོད་རྫས་ཀྱི་འཇམས་སྐྱོར་འདི་རྣམས་ལོ་ལོ་བཞིན་ཡོང་བ་འགྲུལ་པ་རྣམས་
ལ་འཇའ་མོ་འུ་ལག་ སྟོངས་པ་བྱུང་བ་ཀུན་ལ་ཕན་པ་འདིའང་སཾ་གྷའི་དྲིན།
ཁོང་གིས་བོད་འཁོར་ནས། ཅོང་ཞུ་ཞིང་གི་ཆིང་སང་ལ་བསྐོས་པའི་སྐབས་སུ།
སྔར་མཁར་བའི་དོར་ཚེ་འགྲིམ་པ། ཆ་འོར་གྱུར་པས་གན་པའི་ཞབས་ཏོག་
དང་རྒྱལ་ཁམས་ལ་ཕན་པ་བྱུང་བས་གཏམ་སྙན་ཐོབ། དང་པོ་མི་དཔོན་རྣམས་
ཀྱིས་གསུག་ པ་ ཟ་ བའི་དོན་ལ་མི་དཔོན་ཉེས་ པ་ ཕོག་པའང་མང་པོ་བྱུང་།
ཁྲིམས་ཀྱང་ཡངས་པོར་སོང༌། སཾ་གྷ་ཆིང་སང་གིས་སྔོན་རྒྱ་ནག་པོའི་དུས་
ཀྱི་སྲོལ་རྙིང་པ་གཅིག་བཙལ་ནས། ཕྱི་དང་ནང་གི་ཁྲིམས་ར་ཆེ་ཆུང་གི་མི་
དཔོན་རྣམས་ལ་བཟའ་བཏུང་དང༌། གྱོན་རྒྱུའི་ཧུན་རྩེན། བུ་མད་ལ་སོགས་པ་
ལའང་ཟ་འབྲས་དམར་པོ་དང་བཅས་པ་བྱིན་ནས། གསུག་ པ་མི་ཟ་བའི་
ཁྲིམས་བཅས་པས་ཁྲིམས་དམ་པོར་སོང་། མི་སྡེ་ཡང་སྐྱིད། ད་ལྟའི་བར་དུ་མི་
དཔོན་རྣམས་ལ། ཧུན་རྩེན་འཇགས་པའང་སཾ་གྷ་ཆིང་སང་གི་དྲིན་དྲན་པར་
རྒྱ་བོད་ཡིག་ཚང་ཆེན་མོ།
བྱེད། གཞན་ཡང་བསྟན་པ་དང་བོད་དུ་ཕན་པའི་འཇའ་ས་དང་། འབུལ་བ་
བཏོང་བ་ལ་སོགས་པ་ལའང་ཁོང་གིས་བླ་མའི་ཞབས་ཏོག་ལ་བསམ་ནས་ཞུས་
པས། ཕན་པ་མང་པོར་བྱུང་གདའོ། །ཡང་དོན་གཅིག་ལ། སཾ་གྷ་ཆིང་སང་ཤེས་
རབ་ཆེ། ལོངས་སྤྱོད་ལྡན་པས། ཧོར་མང་པོའི་མིག་ཏུ་མ་ཤོམ་པར། ཁོང་
གིས་གན་པའི་ཆ་རྐྱེན་མ་ཕངས་བྱས་ནས། རེས་པ་ལ་གཤེ་མོང་ལ་མནན་ཟེར་
བའི་དོན་ལ་ཆིང་སང་གི་ཆ་རྐྱེན་གསུག་པ་བླངས་ཟེར་བའི་སྐད་བྱས་ནས། གོང་
མ་ཕྱིར་བྱོན་པའི་ལམ་དུ། རེས་པ་རྣམས་ཀྱིས་ཞུས་གཏུག་བཤེར་བྱས་པས།
ལུང་གིས་རེས་པའི་གཤེ་མོང་ཇི་ལྟར་འཆོས། ངེས་ཤེས་མེད་སཾ་གྷ་ལ་དོན་ཅི་
ཡོད། གསུག་པ་ཟོས་ནས། གཞན་གྱིས་གཏུག་མོད། ཁོ་ལ་ཆ་རྐྱེན་འདུག་ཟེར་
ནས་ཉེས་པ་ཚོལ་བ་ག་ན་ཉན་གསུངས་ནས་ཞུ་བ་མ་བཞེས་ཀྱང་། རེས་དཔོན་
རྣམས་ཀྱིས་རེས་པ་རྣམས་བསྐུར་ནས་བསྐྱར་གིན་ཞུས་པས། དེ་དགོངས་
ནས་གནོན་ཐབས་མཛད། སཾ་གྷ་ལ་ཨུ་ལུག་དང་ཁྱེད་གཉིས་འཕྲོད་པ་གྱིས་
གསུངས་པ་བྱུང་ནས། སཾ་གྷས་ཨུ་ལུག་དགུང་གྲལ་ལ་བཞག་སྟོན་མོ་བཟང་པོ་
བྱིན་ནས། སཾ་གྷ་རང་གིས། ཞྭ། གོས། སྐེ་རགས་ཕུལ། ཨན་ཏ་བྱེད་བྱས་
པས། ཞྭ། གོས། སྐེ་རགས་ཁྱད་པར་མི་འདོད། སྟོན་མོ་རྒྱལ་པོས་གསོལ་རས་
ཡིན་པས་ཟོས་ཡོད་ཟེར། ཞུས་སྐད་དེ་རྟིང་ཡང་། རེས་པ་རྣམས་ཀྱིས་རེས་
དཔོན་རྣམས་དང་ཨུ་ལུག་ནོ་ཡོན་བསྐུལ་ནས། སཾ་གྷ་ལ་སྔར་བཞིན་སྐྱོན་
བཟུང་སྟེ། ཞུས་པའི་མཐར། ཁོའི་ཆ་རྐྱེན་ལ་སྙད་ནས་ཉེས་པ་ལེན་དུ་གར་
ཉན། རྒྱལ་ཁམས་ཀྱི་ཆ་རྐྱེན་རྣམས་ངའི་མིན། དེ་ཡིན་ན་ང་རང་གིས་དྲི་བ་
བྱེད་གསུངས་ནས། སཾ་གྷ་ལ་སྔར་རྩིས་ཆེ་ཕངས་བྱེད་པའི་དོན་དུ། རྒྱལ་པོ་
210



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རང་གི་མཁྱེན་པའི་ཉེས་པ་གསང་ཟིན་རྣམས་ཕྱིས་རྡོལ་བ་ལ། སཾ་གྷ་ཁྱོད་ཤང་
རྡོ་ནས་ཏའི་ཏུར་མངགས་དུས་འུར་རྡོ་འགྲིམ་པའི་ལམ་དུ་ཤིང་སྡོང་པོའི་རྩ་
བ་ངེད་བསིལ་གྲིབ་ལ་སྡོད་པའི་ཁྲི་ཐོག་ཏུ་ཁྱོད་ཀྱི་སྡད་པ་དང༌། ཏའི་ཏུ་
ནས་ངེད་ལ་བསྐུར་བའི་ས་ཐོག་གི་སྒམ་ཧུ་ལ་ཤིག་ནས། ཟས་ཕུད་ཁྱོད་ཀྱི་
ཟོས་པའི་ཉེས་པ་མེད་དམ། ཡང་ངེད་ལུས་རྡུལ་ཆེ་བས་གོས་དྲི་མ་ཅན་བཀྲུས་
ཏེ་བསྐྱར་ནས་བཙེམ་དུས། དོག་མོར་འགྲོ་ཡིན་འདུག་པས། དེའི་དོན་ལ་རྒྱ་
མི་ ཐག་མཁན་ གྱིས་གོས་སྲུབས་མེད་པ་བཏགས་ ནས་ སྟོན་པ་ གཉིས་ ཡོད་
པ་ཁྱོད་ལ་གསུམ་འདུག་ཟེར། ང་ལས་ལྷག་པ་བྱེད་པ་ཁྱོད་ཀྱིས་ཉེས་པ་མིན་
ནམ་གསུངས་ཏེ། དྲི་བ་གསུམ་པོ་མཛད་རྟིང་ལ། དེང་སང་རྒྱལ་ཁམས་ཀྱི་བྱ་
བ་ཕེར་བའི་མི་ཇི་འདྲ་ཡོད་གསུངས་པའི། མི་གཅིག་གདའ་གཞན་མི་འདུག་
ཞུས་པ་དང་། གཅིག་སུ་ཡིན་གསུངས། ཆིང་སང་ཁོ་རང་གི་སྣ་ལ་འཛུབ་མོ་
གཙུགས་བྱུང་དེ་ཕོ་ཉ་ལ་བསྐུར་ནས་བཏང་བས། རྗེས་ན་ཕར་ཆིང་སང་ཅི་
ཟེར་ལྟར་མི་བཏང་བས། ཁོང་སྒྲོལ་བའི་སར་སླེབ་ཙ་ན་ཁྱེད་རྣམས་ཀྱིས་མཚོན་
རྣོ་བ་དང༌། ལག་ཡང་བ་མྱུར་བའི་ཐབས་ཀྱིས་བྱས་ཡོད་འདུག་པ་ལ་སྒྲོལ་
མཁན་གྱིས། ཁྱོད་ཀྱི་བཟླས་པའི་ཁར་མི་འགྲོ། ཇི་ལྟར་བྱེད་ངེད་ཀྱི་ཤེས་པ་
ཡིན་མོད་ཟེར་བ་ཞུས་པས། རྒྱལ་པོ་ན་རེ་ངས་སཾ་གྷ་འགྲོ་ཁར་སེམས་སྡུག་ཏུ་
བཅུག་འདུག མི་ངན་དེ་རྣམས་ལ་དབྱུག་པ་བརྒྱ་དང་བདུན་རེ་རྒྱོབ་གསུངས་
པའི་ལུང་བྱུང་ཟེར། དུས་དེ་ཙ་ན་བླ་མ་འཕགས་པ་བཞུགས་ན་ཐུགས་རྗེ་ལ་
བརྟེན་ནས་ཚེ་ཐར་འགྲོ་ཟེར་བ་གླེང་བར་གདའ། འདི་འདས་ཀྱང་ཕྱག་རྗེས་
ཅན་གྱི། བློན་པོ་བཟང་པོ་ཡིན་པར་འདུག་པས་གནས་ལུགས་བྲིས་པ་ཡིན་ནོ།།
རྒྱ་བོད་ཡིག་ཚང་ཆེན་མོ། །
སྭ་སྟི། དང་པོ་མང་པོས་བཀུར་བ་ཡིས། །ས་ཞག་འབྲས་ལ་ལོངས་
སྤྱད་ཅིང་། །དེ་ནས་རྒྱལ་རབས་དྲུག་པ་ན། །གླིང་བཞི་རི་རབ་དང་བཅས་ལ།།
བརྟེན་ནས་མི་དབང་རྒྱལ་པོ་ཡིས། །དགེ་བཅུའི་ཁྲིམས་ཀྱིས་ལོངས་སྤྱོད་ཀྱི། །
འགྲོ་འདི་དགའ་སྟོན་ཅི་ཡང་འགྱེད། །མི་དབང་རྒྱལ་པོ་དེ་བསད་ནས། །རྒྱལ་
རབས་ས་ཡ་ཕྲག་གཅིག་དང༌། ཁྲི་ཕྲག་བདུན་པ་བཟུང་རྗེས་ལ། །གདུལ་བྱའི་
དུས་ལ་སླེབ་པ་དང༌། །རྩོད་པའི་དུས་ལ་བབ་པའི་ཚེ། །ཟས་གཙང་རྒྱལ་པོའི་
སྲས་དག་ཏུ། །ཤཱཀྱ་ཐུབ་པ་འཁྲུངས་གྱུར་ནས། །ལྷ་བཅས་འཇིག་རྟེན་འདུན་
པ་གསལ། །སངས་རྒྱས་བསྟན་པའི་ཉི་མ་ཤར། །དེ་ནས་ལོ་གྲངས་སུམ་སྟོང་
དང༌། །ཉིས་བརྒྱ་དགུ་བཅུ་སོང་བ་ན། །བྱང་ཕྱོགས་ཧོར་གྱི་སའི་ཆར། །བསོད་
ནམས་ཆེན་པོའི་ཆུ་གཏེར་ལས། །རྒྱལ་པོ་ཇིང་གིར་གན་ཞེས་པ། །ས་འཛིན་
རིན་ཆེན་འཁྲུངས་པར་འགྱུར། །མི་དབང་དེ་ནས་རྒྱལ་རབས་ལྔར། །སྟོབས་
ཀྱི་འཁོར་ལོས་བསྒྱུར་མཛད་པ། །སེ་ཆེན་གན་ཞེས་གྲགས་པ་དེས། །འཇམ་
དབྱངས་རྣམ་འཕྲུལ་ས་སྐྱ་པ། །ཆོས་རྒྱལ་འཕགས་པ་སྤྱན་དྲངས་ནས། །
སངས་རྒྱས་བསྟན་པ་དར་རྒྱས་མཛད། །བླ་མ་དེའི་ཕྲིན་ལས་ཀྱིས། །བོད་
ཁམས་གངས་རིས་བསྐོར་འདི་ལ། །རྒྱལ་པོའི་མཛོད་དུ་འདབ་ནོར་དང་། ཁྲལ་
དམག་ལས་གསུམ་ལེན་པ་མེད། །ཆོས་དང་འཇིག་རྟེན་བྱོན་པ་ལ། ཁ་བ་ཅན་
དུ་བརྩེ་བའི་མཐུས། །མི་དབང་རྒྱལ་པོའི་ཕོ་བྲང་ནས། །བླ་མའི་གདན་ས་ས་
སྐྱའི་བར། །མ་དྲོས་པ་ནས་ཆུ་བོ་བཞི། །རྒྱ་མཚོ་ཆེན་པོར་འཇུག་པ་ལྟར། །
ཡོན་མཆོད་གཉིས་ཀྱི་གསེར་ལམ་ན། །གྲོང་དང་གྲོང་ཁྱེར་ཡུལ་ལྗོངས་ཀྱིས། །
ཡོངས་སུ་གང་བའི་སྐྱེ་རྒུ་ཀུན། །རྒྱལ་པོས་བླ་མ་ལ་གུས་པར། །སྒོ་གསུམ་
212
213



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཀུར་སྟི་བྱེད་པའི་ཚུལ། །ཐམས་ཅད་བརྗོད་པ་སུ་ཡིས་ལང་། །དེའི་ནང་ནས་
དབུས་དང་གཙང་། །མངའ་རིས་སྐོར་གསུམ་དང་བཅས་པའི། །ཡུལ་ཁམས་
གཏན་ལ་དབབ་པ་དང༌། །སྟོབས་ཀྱི་འཁོར་ལོས་བསྒྱུར་བྱེད་པ། །རྒྱལ་པོའི་
བླ་མའི་གདན་ས་མཆོག །དཔལ་ལྡན་ས་སྐྱའི་མངའ་འོག་ན། ཁྲིས་སྐོར་ཆེན་
པོ་མང་པོ་ཡིས། །རྒྱལ་ཆེན་ཞབས་ཏོག་བསྒྲུབ་པའི་ཕྱིར། །བླ་མ་རྒྱལ་པོས་
གདན་དྲངས་ནས། །བཅུ་ཕྲག་ལོ་ནི་སོང་བའི་དུས། །ས་ཕོ་འབྲུག་ལོ་ཤར་བ་
ནི༑ ༑གོང་ནས་མངགས་པའི་གསེར་ཡིག་པ། །ཨ་ཀོན་མི་གླིང་གཉིས་ཡོང་
ནས། །མི་སྡེ་ས་ཆ་དང་བཅས་པ། །ཆེན་པོ་ཧོར་གྱི་མིང་བཏགས་པའི། །རྩ་
བའི་དུད་གྲོངས་རྩིས་པ་དང་། །དེ་ནི་ལོའི་ཕྲེང་བ་ནི། །ཉི་ཤུ་སོང་ཚེ་མེ་ཕག་
ལ༑ ཁྲིམས་ར་ཆེན་པོ་ནས་མངགས་པའི། །ཧོ་ཤུ་ཨུ་ནུ་ཁན་གཉིས་དང༌། །
དཔོན་ཆེན་གཞོན་ནུ་དབང་ཕྱུག་གིས། །རྒྱལ་ཁམས་ཆེ་གསལ་བྱས་མཐུས་
ཀྱི༑ ༑དུད་གྲངས་རྩིས་པ་གང་ཡིན་པ། །བློ་གསལ་ཀུན་གྱི་དགའ་བའི་རྒྱན། །
རིན་ཆེན་ཕྲེང་བ་བཟུང་བར་མཛོད། །སྟོད་ཀྱི་མངའ་རིས་སྐོར་གསུམ་པོ། །པུ་
རངས་གངས་རིས་བསྐོར་བ་དང་། །གུ་གེ་གཡའ་ཡིས་བསྐོར་དེ་དང༌། །མང་
ཡུལ་ཆུ་ཡིས་ཡོངས་བསྐོར་བ། །དེ་རྣམས་ཀུན་ཏུ་དྲིལ་བ་ལ། རྩ་དུད་ཉིས་སྟོང་
དྲུག་བརྒྱ་དང༌། །སུམ་ཅུ་རྩ་ལྔར་ཀུན་ཀྱང་འདུས། །མངའ་བདག་འོག་ན་ཡོད་
པ་ཡིས། །མངའ་རིས་ཕྱོགས་ཀྱི་མི་སྡེ་ལ། །བདུན་བརྒྱ་དྲུག་ཅུ་རྩ་བདུན་ནོ། །
ལ་སྟོད་ལྷོ་པའི་དུད་ཀྱི་གྲངས། །སྟོང་དང་བརྒྱད་ཅུ་རྩ་དགུ་ཡོད། །ལ་སྟོད་བྱང་
པ་ལ་གཏོགས་པ། །ཉིས་སྟོང་ཉིས་བརྒྱ་ལྔ་བཅུར་འདུས། །ལྷ་སྡེ་གཞུང་པ་
ཟུར་ན་གསལ། །དེ་ནས་ཆུ་མིག་ཁྲི་སྐོར་ལ། །ཧོར་དུད་སུམ་སྟོང་ཉག་གསུམ་
རྒྱ་བོད་ཡིག་ཚང་ཆེན་མོ།
ཡིན། །ཞ་ལུ་ཁྲི་སྐོར་སུམ་སྟོང་དང་། །བརྒྱད་བརྒྱ་དགུ་བཅུ་རྩ་གཉིས་ཡོད། །
བྱང་འབྲོག་ཁྲི་སྐོར་རྟིང་ལ་བྱུང་། །ཡར་འབྲོག་ཁྲི་སྐོར་ཁྱད་ཆོས་ནི། །ལེབ་ནི་
བཅུ་དྲུག་དག་ཏུ་འདོད། །ལྷ་སྡེ་གཞུང་པ་འདི་ལྟར་འདོད། །མང་མཁར་བ་དང་
་དྲིལ་ཆེན་གཉིས། །བརྒྱ་ཕྲག་གཅིག་དང་ཉི་ཤུ་ཡིན། །གཙང་པ་བརྒྱད་ཅུ་གྱ་
བདུན་ནོ། །བོ་དོང་རི་སེབ་བདུན་ཅུ་བདུན། །མདོ་སྤེ་དམར་བ་ཆིག་བརྒྱ་དང༌།།
ཉི་ཤུ་རྩ་ལྔར་འདུས་པ་ཡིན། །གྲོམ་ལུང་ར་ས་ཁ་སྒང་པ། །རྩ་དུད་བདུད་ཅུ་རྩ་
ལྔ་ཡིན། །ཇོ་བོའི་ཁྲི་འོག་སུམ་ཅུ་ལྔ། །ར་ས་སྣང་ཀར་སུམ་ཅུར་སྣང་། །མར་
ལ་ཐང་པ་ཧོར་དུད་བཅུ། །དེ་རྣམས་ཡོངས་སུ་བསྡུས་པ་ལ། །ཧོར་དུད་དྲུག་
བརྒྱ་དྲུག་ཡིན་ནོ། །དེ་ནས་གནས་གཞི་ལས་གོ་ལ། །ཧོར་དུད་བརྒྱ་དང་སོ་
གཅིག་ཡོད། །གཞན་ཡང་ལྷ་སྡེ་མི་སྡེ་ཡི། ཁྲི་སྐོར་གང་ལའང་མི་ཐེ་བ། །རུ་
མཚམས་སུམ་བརྒྱ་དྲུག་ཅུ་ཡོད། །གྱ་བ་བོད་འབྲོག་བརྒྱ་ལྔ་བཅུ། །ཐང་ཚ་ལ་
ནི་རྩ་བའི་དུད། །བརྒྱ་ཕྲག་ཕྱེད་དང་གཉིས་སུ་ཡོད། །ཚོང་འདུས་བརྒྱ་དང་
བཅུ་ཕྲག་བཞི། །ས་སྐྱ་ནང་པའི་དགེ་རུ་ལ། །ཞིང་ས་གཡོག་པོ་ལ་གཏོགས་
པའི། །ལ་སྟོད་ལྷོ་དང་ས་སྐྱའི་སྐོར། །ཀོ་དྲེ་གྲོ་ཆུང་གཡས་རུ་དང༌། །དང་ར་
དང་ནི་འདར་མི་ཉག །དེ་རྣམས་བསྡོམས་པས་སུམ་ཅུའོ། །དགེ་རུ་ལྷོ་གདོང་
བཞི་བཅུ་དང༌། །ཁྲ་ཚ་ཨ་བཙན་བཞི་བཅུ་དྲུག །སུམ་སྟོང་དྲུག་བརྒྱ་སུམ་ཅུ་
ཡོད། །འདི་རྣམས་ཁྲི་སྐོར་ལ་མི་གཏོགས། །གཙང་ཕྱོགས་མངའ་རིས་གསལ་
བྱེད་པའི། །ཚིག་གི་སྒྲོན་མེ་མཆོག་འདིའོ། །དེ་ནས་དབུས་ཕྱོགས་ཤེས་པ་ཡི། །
རྩ་དུད་འཁྱེར་ལུགས་འདི་ལ་ཉོན། །འབྲི་ཁུང་བོད་འབྲོག་གཉིས་པོ་ལ། །
སུམ་སྟོང་དྲུག་བརྒྱ་སུམ་ཅུ་ཡོད། །ཚལ་པ་སུམ་སྟོང་བདུན་བརྒྱ་གཉིས། །ཕག་
215
214



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མོ་གྲུ་པ་ཉིས་སྟོང་དང༌། །བཞི་བརྒྱ་སུམ་ཅུ་རྩ་བརྒྱད་དོ། །གཡའ་བཟང་པ་ལ་
སུམ་སྟོང་དབང་། །རྒྱ་མ་བ་དང་བྱ་ཡུལ་ལ། །ལྔ་སྟོང་དགུ་བརྒྱ་ཕྱེད་འཁྱེར་
ཡིན། །སྟག་ལུང་པ་ལ་ལྔ་བརྒྱའོ། །བསམ་ཡས་ཕུ་མདའ་དྲུག་ཅུ་གཉིས། །
མཆིམས་ཕུ་བ་ནི་བརྒྱད་དུ་གསལ། །རྡོའི་ཕུ་མདའ་བདུན་ཅུར་འདུག །དགོང་
དཀར་བ་དང་འཕྲང་པ་གཉིས། །རྩ་བའི་དུད་ཆེན་བདུན་ཅུར་འདུག །ལྷོ་པ་
ཤེས་པའི་མི་སྡེ་ལ། །ཧོར་གྱི་དུད་ཆེན་དྲུག་བརྒྱའོ། །གཞང་ཡང་གཙང་ལ་
ཡར་གཏོགས་པའི། །གྲུ་གུ་སྒང་གི་ཆར་གཏོགས་ལ། །ཧོར་དུད་ཉིས་བརྒྱ་
སུམ་ཅུ་གཉིས། ཁ་ རགས་ པ་ལ་གྱ་ཅུ་བརྒྱད། །རབ་བཙུན་པ་ལ་དགུ་
བཅུར་བཤད། །འབྲུག་པ་ཉིས་བརྒྱ་ཉི་ཤུ་ལྔ། །ཐང་པོ་ཆེ་ལ་རྩ་བའི་དུད། །རྒྱ་
དང་ལྔ་བཅུ་ཐམ་པ་ཡིན། །དེ་རྣམས་ཀྱིས་ནི་དབུས་ཕྱོགས་ཤེས། །ཚུལ་འདི་
ཧོར་དང་ས་སྐྱ་པ། །ཡོན་མཆོད་འབྲེལ་ནས་དབུས་གཙང་དུ། །ས་རྩིས་བྱས་
པའི་ཐོག་མར་འདུག །སྟོད་ཀྱི་མངའ་རིས་སྐོར་གསུམ་ནས། །ཞ་ལུ་ཁྲི་སྐོར་
ཆར་གཏོགས་ཡན། །ཨ་ཀོན་མིང་གླིང་ཞེས་བྱས་བརྩིས། །དེ་མན་འབྲི་ཁུང་
ཡན་གྱི་ས། །སི་ཏུ་ཨ་སྐྱིད་དག་གིས་བརྩིས། །མངའ་རིས་སྐོར་གསུམ་ས་ཆ་
དང༌། །དབུས་གཙང་རུ་བཞི་ཀུན་བསྡོམས་པས། །ཧོར་དུད་སུམ་ཁྲི་དྲུག་སྟོང་
དང༌། །བཞི་བརྒྱ་ལྔ་བཅུ་རྩ་གསུམ་པ། །སོ་སོར་དབྱེ་ན་མངའ་རིས་དང་། །རུ་
མཚམས་མར་བཅད་གཙང་ཕྱོགས་ལ། །ཆིག་ཁྲི་ལྔ་སྟོང་དྲུག་བརྒྱ་དང་། །དགུ་
བཅུ་ལ་ནི་ཀུན་ཀྱང་འདུས། །དབུས་ཕྱོགས་ཡོངས་ལ་ཉི་ཁྲི་དང་། །བདུན་བརྒྱ་
དྲུག་ཅུ་རྩ་གསུམ་ཡིན། །དེ་དག་ཀུན་ལ་མི་ཐི་བ། །ཡར་འབྲོག་ལེབ་ནི་བཅུ་
དྲུག་སྟེ། །ཧོར་དུད་ཕྱེད་དང་བརྒྱད་བརྒྱ་ཡོད། །འདི་དག་ས་སྐྱའི་དཔོན་ཆེན་
216
རྒྱ་བོད་ཡིག་ཚང་ཆེན་མོ།
ནི༑ ༑ཟམ་ཀླུ་གུན་མིང་དབེན་ཧུ་ཡི། །མིང་ཐོབ་ཤཱཀྱ་བཟང་པོ་དེའི། །དེབ་ཐེར་
ཤོག་དྲིལ་ཅན་བཞིན་ཡིན། །མཐའ་དག་ཕྱོགས་ཀུན་གསལ་བྱེད་པ། །ཉིན་
མོར་བྱེད་པ་ཡིན་པ་ལྟར། །འཇིག་རྟེན་གཙུག་ལག་ཉི་མ་འདི། །གང་འདོད་
གསལ་བར་བསྟན་ཟིན་ཏོ། །འདི་ནི་རགས་པའི་རྣམ་གཞག་ཙམ། །རྒྱས་པར་
ལྟ་འདོད་སྐྱེ་བོ་ཡིས། །ཐ་དད་སྔོན་གྱི་ཡིག་ཚང་གཟིགས། །གཙང་ཕྱོགས་ཨ་
ཀོན་མིང་གླིང་དང༌། །དབུས་ཕྱོགས་སི་ཏུ་ཨ་སྐྱིད་ཀྱིས། །རྩ་བའི་དུད་ཆེན་
བརྩིས་པ་དེས། །འཇའ་ཆེན་འཛིན་ལུགས་འདི་ཡིན་ནོ། །གཙང་ཕྱོགས་མི་སྡེ་
མངའ་རིས་དང་བཅས་པས། །འཇའ་ཆེན་བཞི་འཛིན་འཇའ་རེ་ལ་མགོ་བརྒྱ། །
དེ་ལ་ལྷོ་བྱང་མངའ་རིས་དང་བཅས་པས། །དཔལ་ལྡན་ས་སྐྱར་འཇའ་ཆེན་
གཅིག་དང་ནི། །ལྷོ་པས་མར་ལ་ཐད་དུ་འཇའ་ཆུང་གཅིག །མངའ་རིས་མི་
སྡེས་ཞབས་ཁར་འཇའ་ཆུང་དང༌། །གྱང་རིང་འཇའ་ཆུང་སྤོང་ལེན་དམག་
འཇའ་འཛིན། །མ་ཕང་འཇའ་ཆུང་པུ་རངས་པས་འཛིན་ཅིང་། །གུ་གེ་ལྷོ་བྱང་
གཉིས་ཀྱི་འཇའ་ཆུང་གཅིག །མེ་ཏོག་སེ་རུར་འཛིན་ནོ་ཤེས་ལྡན་དག །ཆུ་
མིག་ཁྲི་སྐོར་སུམ་སྟོང་ཉག་གསུམ་གྱིས། །དར་ལུས་འཇའ་ཆེན་འཛིན་པ་ཡིན།།
ཞ་ལུ་སུམ་སྟོང་བརྒྱད་བརྒྱ་དང༌། །དགུ་བཅུ་རྩ་གཉིས་ཡིན་པ་ལ། །བྱ་རོག་
ཚང་པ་བརྒྱད་བརྒྱ་དང༌། །སུམ་ཅུ་རྩ་གཉིས་ཟུར་བཞག་ནས། །སུམ་སྟོང་དྲུག་
ཅུས་ཚོང་འདུས་འཛིན། །ཡར་འབྲོག་ལེབ་ནི་བཅུ་དྲུག་དང་། །བྱ་རོག་ཚང་གི་
རྟ་མགོ་ནི། །ཉི་ཤུ་རྩ་བརྒྱད་དེ་དང་ནི། །ཤངས་ཀྱི་ཆུ་ཕྱོགས་རྟ་མགོའི་གྲངས།།
བཅུ་གཅིག་རྣམས་ཀྱིས་སྟག་འཇའ་འཛིན། །ཡར་སྲིབ་འཇའ་ཆུང་ཡར་འབྲོག་
པས། །འཛིན་ནོ་དེ་དག་གཙང་ཕྱོགས་ཡིན། །དབུས་པས་སྔོན་དུས་འཇའ་
217



རྒྱ་བོད་ཡིག་ཚང་ཆེན་མོ།
༄༅། །དཔལ་ལྡན་ས་སྐྱའི་གདུང་རབས་མདོར་བསྡུས་
དོན་གསལ་བཞུགས།
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འཛིན་ལུགས། །བསྟན་པར་བྱ་ཡིས་དེང་སང་མིན། །གོ་པེ་འཇའ་རུ་འབྲི་
ཁུང་པ། །ཧོར་དུད་སྟོང་ཕྲག་གསུམ་གྱིས་འཛིན། །ག་ར་འཇའ་རུ་བྱ་ཡུལ་བ། །
ཉིས་སྟོང་དྲུག་བརྒྱ་ལྔ་བཅུའི་ཐོག །ཚལ་བའི་རི་རྩ་ཐེ་བའི་དུས། །ཕྱེད་དང་
བཞི་བརྒྱ་མནན་པ་ཡིས། །སྟོང་ཕྲག་གསུམ་གྱི་འཇའ་དེ་འཛིན། །སོག་འཇའ་
རྒྱ་མ་པ་ཡི་དུད། །ཉིས་སྟོང་དྲུག་བརྒྱ་ལྔ་བཅུ་ལ། །ཚལ་བའི་ཟུར་ཁར་རྩ་བའི་
དུད། །ཕྱེད་དང་བཞི་བརྒྱ་མནན་པ་ཡིས། །སྟོང་ཕྲག་གསུམ་ཡོད་ དེ་ཡིས་
འཛིན། །རྩི་དབར་འཇའ་མོ་ཕག་གྲུ་པའི། །ཧོར་དུད་ཉིས་སྟོང་བཞི་བརྒྱ་དང་། །
སུམ་ཅུ་རྩ་བརྒྱད་ཡོད་པའི་ཐོག །ས་སྟག་ཞེས་བྱས་སྟག་ལུང་བ། །ཧོར་དུད་ལྔ་
བརྒྱ་འཛིན་པ་དང་། །ལྷ་པའི་དྲུག་བརྒྱ་མནན་པས་འཛིན། །ཤ་ཕོ་འཇའ་རུ་གྲུ་
གུ་སྒང་། ཁ་རག་འབྲུག་པ་དང་བཅས་དང་། །གྲ་མ་ཐང་པའི་ཉིས་བརྒྱ་དང་། །
འོལ་ཁ་བ་ཡི་བཞི་ཆད། སྟེ། །འདི་དག་རྣམས་དང་ལྷ་ལྟག་གིས། །འཛིན་པ་ལྷ་
ལྟག་གོང་དུ་བཅད། །གཞན་རྣམས་ས་སྟག་ཞེས་ བྱ་བས། །གཙང་ ལ་ ཡར་
གཏོགས་གཙང་ལ་མནན། །རྐང་འཇའ་གཡའ་བཟང་རྩ་བའི་དུད། །སྟོང་ཕྲག་
གསུམ་གྱི་དགའ་བས་འཛིན། །འདི་དག་ཚུལ་ལུགས་ས་སྐྱ་པའི། །ནང་ཆེན་པ་
དང་དུ་དབེན་ཤ །གཞོན་ནུ་མགོན་ཞེས་བྱ་བ་ཡིས། །དེབ་ཐེར་ནང་བཞིན་བྲིས་
པ་ཡིན། །སྒྲོན་མེ་དང་འདྲའི་གཙུག་ལག་འདི། །བློ་གྲོས་གསལ་བའི་སྣང་བ་
ཡིན། །ཞེས་སོ། །
༈ བླ་མ་དང་མགོན་པོ་འཇམ་པའི་དབྱངས་ལ་གུས་པས་ཕྱག་འཚལ་
ལོ༑ ༑རྒྱལ་བ་ཀུན་གྱི་མཁྱེན་རབ་མཐའ་ཡས་པ། །གཅིག་ཏུ་བསྡུས་ནས་རྣམ་
འཕྲུལ་གདུལ་བྱ་ལ། །སྣ་ཚོགས་ཐབས་ཀྱིས་འགྲོ་བའི་དོན་མཛད་པའི། །འཁོན་
སྟོན་རིམ་པར་བྱོན་པའི་ཞབས་ལ་འདུད། །དྲི་མེད་གདུང་བརྒྱུད་རིམ་པར་བྱོན་
ཚུལ་དང༌། །དེའི་མཛད་པ་ངོ་མཚར་མཐའ་ཡས་པས། །ཐུབ་བསྟན་གསལ་
དང་འགྲོ་ཀུན་སྨིན་གྲོལ་ཚུལ། །རྣམ་ཐར་ངོ་མཚར་ཕྲེང་བ་བདག་གིས་སྤེལ། །
དེའང་བདག་ཅག་གི་སྟོན་པ་ཐུབ་པའི་རྒྱལ་ཚབ་དམ་པ་འཁོན་གྱི་གདུང་བརྒྱུད་
རིམ་པོ་ཆེ་འདི་ཉིད། ཐོག་མར་འོད་གསལ་གྱི་ལྷ་ལས་བབས་པར་བཞེད་དེ་
དང་པོར་ས་གཙང་གནས་མཐོ་བ་ལ་སྟོད་མངའ་རིས་ཀྱི་ས་ཆར། གནམ་ནས་
ལྷ་མཆེད་གསུམ་བྱ་བ་བྱོན་པའི། ཆེ་བ་གནམ་ལྷ་སྤྱི་རིང་། བར་པ་གནམ་ལྷ་
གཡུ་རིང་། ཆུང་བ་གནམ་ལྷ་གཡུ་སེ་བྱ་བ་བྱོན། དེ་རྣམས་ལ་མིའི་རྗེ་ཞུས་པས་
ཆུང་བ་དེས་མི་ཡུལ་དུ་བཞུགས་ནས་མིའི་རྗེ་མཛད། དེ་ལ་སྲས་བཞི་བྱུང་བ།
སེ་བྱི་ལི་སྤུན་བཞིར་གྲགས་སོ། །དེ་དག་གིས་ལྡོང་རུས་ཆེན་བཅོ་བརྒྱད་དང་
འཐབ་སྐད། དེའི་གྲོགས་ལ་གནམ་ལྷ་གཡུ་རིང་གིས་བྱོན་ནས། ལྡོང་རུས་ཆེན་
བཅོ་བརྒྱད་བཏུལ་ཏེ་བྲན་དུ་བྱས་སྐད་དོ། །འོ་ན་གདུང་རབས་འདི་གང་ནས་
འདོད་ན། གནམ་ལྷ་གཡུ་རིང་གིས་དམུའི་བུ་མོ་དམུ་བཟའ་ལྡེམ་བུ་ཁབ་ཏུ་
219
218



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཞེས་པས་སྲས་བདུན་བྱུང་སྟེ་མ་སངས་སྤུན་བདུན་དུ་གྲགས་སོ། །དེའི་
གཅེན་པོ་དྲུག་ཡབ་དང་བདུན་དམུ་ཐག་དང་རྐྱང་ཐག་དང་ལྷ་ཡུལ་དུ་བྱོན། ཆུང་བ་
དེས། ཐོག་ལྷ་འོད་ཆེན་གྱི་བུ་མོ་ཐོག་ལྕམ་འུར་མ་བྱ་བ་ཁབ་ཏུ་བཞེས་པ་ལ་
སྲས་ཐོག་ཚ་དཔའ་བོ་སྟག་བྱུང་ངོ༌། །དེས་ཀླུའི་བུ་མོ་ཀླུ་ལྕམ་བྲ་མ་ཁབ་ཏུ་
བཞེས་པ་ལ། སྲས་ཀླུ་ཚ་སྟག་པོ་འོད་ཆེན་བྱུང་། དེས་མོན་བཟའ་མཚོ་མོ་རྒྱལ་
ཁབ་ཏུ་བཞེས་པ་ལ། སྲས་གཅིག་བྱུང་བ་དེ་གཡའ་དང་སྤང་གི་མཚམས་སུ་
སྐྱེས་པས་མིང་གཡའ་སྤང་སྐྱེས་སུ་བཏགས་སོ། །དེས་སྲིན་པོ་སྐྱ་རེངས་ཁྲག་
མེད་བྱ་བ་ལ་ཆུང་མ་གཡའ་འབྲུམ་སི་ལི་མ་བྱ་བ་ཤིན་ཏུ་མཚར་བ་གཅིག་ཡོད་
པས་སྲིན་པོ་སྐྱ་རེངས་ཁྲག་མེད་བསད་གཡའ་འབྲུམ་སི་ལི་མ་འཕྲོག་ནས་ཁབ་
ཏུ་བཞེས་པ་ལ་སྲས་གཅིག་བྱུང་བ་དེ་སྲིན་པོ་དང་འཁོན་པའི་བར་དུ་བྱུང་བས།
དེའི་མིང་ལ་འཁོན་བར་སྐྱེས་བྱ་བར་བཏགས་ཏེ། དེ་ནས་གདུང་རུས་འཁོན་
ཞེས་གྲགས་སོ། །དེས་བཙན་བཟའ་ལྕམ་བུ་སྒྲོན་ཁབ་ཏུ་བཞེས་པ་ལ་སྲས་
གཅིག་བྱུང་སྟེ། དེ་ཉིད་ནི་མཐུ་དང་རྫུ་འཕྲུལ་ཆེ་བ། བློ་དང་རིག་པ་ལྡན་པ་
གཟུགས་དང་ལང་ཚོ་འཛོམ་པ། མཐོང་བ་ཙམ་གྱིས་ཡིད་འཕྲོག་པ་ཤིན་ཏུ་
མཛེས་པ་གཅིག་བྱུང་བས། འདི་འདྲ་མི་ཡུལ་དུ་འབྱོན་པ་དཀོན་ཟེར་ནས་མིང་
དཀོན་པ་རྗེ་གུང་སྟག་བཙན་བྱ་བར་བཏགས་སོ། ཁྱེའུ་དེ་ཡབ་ཀྱིས་ཡུལ་གང་
བཟང་ལྟ་རུ་བཏང་བས། ལ་སྟོད་གཉེན་རྩེ་ཐང་གི་ཡ་ཆང་ལ་ཡུལ་གྱི་དགེ་
བརྒྱད་ཚང་བར་གཟིགས་ཏེ། ཡུལ་དེ་བཟུང་འཁོན་གྱི་ཡུལ་སྔ་བ་ཡིན་ནོ། །
དེའི་དུས་སུ་བོད་ན་སྤྲུལ་པའི་ཆོས་རྒྱལ་ཁྲི་སྲོང་ལྡེ་བཙན་བཞུགས་པའི་སྐུ་རིང་
ལ༑ ཟ་ཧོར་གྱི་མཁན་པོ་ཞི་བ་འཚོ་གདན་དྲངས། དེའི་སློབ་བུ་བོད་ཀྱི་བཙུན་
རྒྱ་བོད་ཡིག་ཚང་ཆེན་མོ།
པ་ལ་སྔ་བ་སད་མི་མི་བདུན་དུ་གྲགས་པ་ལ། རྒན་གསུམ། གཞོན་གསུམ།
བར་པ་དང་བདུན་ཟེར་བ་ཡོད་པའི། རྒན་གསུམ་ནི། དབའ་རཏྣ་རཀྵི་ཏ་རིན་
ཆེན་བསྲུང་བ། སྦ་ཛྙཱ་ནནྡ་རཀྟིཏ་ཡེ་ཤེས་དབང་པོ་བསྲུང་བ་ཡིན། རཏྟེནྟ་རཀྱི
་ཏ་རིན་ཆེན་དབང་པོ་བསྲུང་བའོ། །གཞོན་གསུམ་ནི། པ་གོར་བེ་རོ་ཙཱ་ན་རཀྱི་
ཏ་རྣམ་པར་སྣང་མཛད་བསྲུང་བ། འཁོན་ནཱ་གེན་རཀྴི་ཏ་ཀླུའི་དབང་པོ་བསྲུང་
བ༑ གཙང་དེ་ཝེནྡྲ་རཀྴི་ཏ་ལྷའི་དབང་པོ་བསྲུང་བའོ། །བར་པ་རླངས་ཁམས་
པ་སུ་ག་ཏ་ཝརྨ་རཀྵི་ཏ་ཞེས་བྱ་བ་བོད་སྐད་དུ་བདེ་བར་གཤེགས་པ་བསྲུང་བ་
ཞེས་བྱའོ། །དཀོན་པ་ རྗེ་གུང་སྟག་འདི་ བློ་ཆེ་ཞིང༌། འཇིག་རྟེན་གྱི་བྱ་
བ་ལ་མཁས་པས། བོད་རྒྱལ་པོའི་ནང་ཆེན་ཡུན་རིང་དུ་བྱས། དེའི་དུས་སུ་
དཔལ་འབྱོར་ཕུན་སུམ་ཚོགས་པ་བྱུང་བས། མིང་ལ་འཁོན་དཔལ་བོ་ཆེ་ཞེས་
པར་གྲགས་སོ། །དེ་ནས། འཁོན་ལ་མི་ཆོས་ཀྱི་སྒོ་ནས་གྲགས་པ་ཆེན་པོ་བྱུང་
ངོ་༑ ༑དེས་རླངས་ཁམས་པ་ལོ་ཙཱ་བའི་ལྕམ་མོ་རླངས་བཟའ་ནེ་ཆུང་ཁབ་ཏུ་
བཞེས་པ་ལ་སྲས་གཉིས་བྱུང་བའི་ཆེ་བ་དེ། སྦ་ཡེ་ཤེས་དབང་པོ་བསྲུང་བ་
དང༌། རང་གི་ཞང་པོའི་ཐད་དུ་རབ་ཏུ་བྱུང་པ་ནི་འཁོན་ཀླུའི་དབང་པོ་བསྲུང་བ་
ཞེས་ བྱའོ། །དེ་ནི་ལོ་ཙཱ་བ་གཞོན་གསུམ་གྱི་ནང་ནས་ཐུགས་ རབ་ཆེ་བ།
སྔགས་མཚན་ཉིད་ཀྱི་ཡོན་ཏན་ཕུན་སུམ་ཚོགས་པ་མངའ་ཞིང༌། སློབ་དཔོན་
པདྨ་ལ་རྡོ་རྗེ་ཕུར་པ་དང༌། ཡང་དག་ལ་སོགས་པ་མང་དུ་ཞུས་ནས། ཡེར་པའི་
བྲག་ལ་སྒྲུབ་པ་མཛད་དེ་སྒྲུབ་པ་བརྙེས་སོ། །དེ་ནས་འཁོན་ལ་ལྷ་ཆོས་ཀྱི་སྒོ་
ནས་གྲགས་པ་ཤིན་ཏུ་ཆེ་བར་བྱུང་བ་ཡིན་ནོ། །དེའི་གཅུང་རྡོ་རྗེ་རིན་ཆེན་ཞེས་
བྱ་སྟེ། དེས་ཀྱང་སློབ་དཔོན་པདྨ་དང་རང་གི་གཅེན་ལ། དབང་དང་གདམས་
220
221



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ངག་མང་དུ་ནོད་དེ་མཁས་པར་གྲགས་སོ། །གསང་སྔགས་རྙིང་མའི་སྲོལ་ཡང་
འདི་ཙམ་ནས་མགོ་ཚུགས་པ་ཡིན། དེའི་གོང་དུ་སྤྱིར་བོད་དང་། སྒོས་སུ་འཁོན་
ལ༑ སྔགས་པ་དང་། རབ་ཏུ་བྱུང་བའི་ཐ་སྙད་མ་བྱུང་བ་འདུག་གོ །འཁོན་རྡོ་
རྗེ་རིན་པོ་ཆེས་འབྲོ་དགྲ་འདུལ་གྱི་བུ་མོ། འབྲོ་གཡང་ལོན་སྐྱིད་བྱ་བ་ཁབ་ཏུ་
བཞེས་པ་ལ། སྲས་འབྲོ་ཚ་སྤུན་བདུན་བྱུང་སྟེ། འབྲོ་སྙན་རྩེའི་གསོན་གཤིད་ཀྱི་
ལྟད་མོ་ཉི་མ་གསུམ་བྱས་པའི་ཁོང་སྤུན་བདུན་པོས་ཉི་མ་རེ་ལ་རྟ་ལུས་ཆས་འདྲ་
འདྲ་བ་ཞིག་སྤོས་ནས། རྟ་རྒྱུགས་རྩལ་འགྲན་པས་ཁྲོམ་ཐོག་ཆོད་པ་བྱུང་།
འབྲོའི་བསམ་པ་ལ། ཁོང་ལ་མཐོ་འཚམ་པར་གོ་ནས། དམག་བསག་འཁྲུག་
པ་བྱེད་ཟེར་བ་ལ། གཅིག་པར་ཞང་པོ་ཡིན། གཉིས་པར་འགྲོགས་ཡུན་རིང་པོ་
སོང་བས་འཁྲུག་པ་མི་བྱེད། རྒྱལ་ཁམས་ཡངས་པོ་ལ་དོགས་ཆེར་བྱེད་དོན་
མེད་ཟེར་ནས། འབྲོ་ཚ་སྤུན་བདུན་གྱི་ཆེ་བ་མང་ཡུལ་དུ་བྱོན། དེ་འོག་གུང་
ཐང་དུ། དེ་འོག་གད་དུ། དེ་འོག་གཉའ་ལོ་རོང་། དེ་འོག་ཉང་ཤབ། དེ་འོག་
གྲོམ་པ་གཡའ་ལུང་རྣམས་སུ་གྱེས་སོ། །ཐ་ཆུང་གིས་ཡབ་ཡུམ་དང་བཞུགས།
འབྲོ་དང་འཁྲུག་པ་ཡང་བཅད། དེ་ལས་གྱེས་པ་སྙན་རྩེ་རེང་ན། མ་འཁྲིགས་
སྡེ་གསུམ་དུ་གྲགས་པ་ཡོད་དོ། །ཐ་ལྟག་གྲོམ་པར་བྱོན་པ་དེའི་མཚན་ཤེས་
རབ་ཡོན་ཏན། དེ་ལ་སྲས་གཉིས་བྱུང་བའི་ཆེ་བ། ཚུལ་ཁྲིམས་རྒྱལ་པོ་ཆུང་བ་
ཁབ་སོ་སྟག་ཐོག་ཏུ་བྱོན། དེར་ཡང་འཁོན་ཅི་རིགས་པ་འཕེལ་དེ་ནས་གཡས་
རུ་བྱང་དུ་གྱེས་པའི་འཁོན་ཚོའི་སྡེ་པ་ཡང་མང་དུ་ཡོད་དོ། །འཁོན་ཚུལ་ཁྲིམས་
རྒྱལ་པོ་ལ། སྲས་གསུམ་བྱུང་བའི། ཆེ་བ་གཙུག་ཏོར་ཤེས་རབ་དང་གཅུང་ཆུང་
བ་གཡའ་ལུང་རང་དུ་བཞུགས། བར་པ་དེ་རྡལ་ཆང་ཚང་དུ་བྱོན། གཙུག་ཏོར་
རྒྱ་བོད་ཡིག་ཚང་ཆེན་མོ།
ཤེས་རབ་ལ་སྲས་བདུན་བྱུང་བ་དང་བཅས་པ་གཡའ་ལུང་ན་ཡོད། སྲས་བདུན་
པོའི་ལྔ་པ་འཁོན་དགེ་སྐྱབས་དེས་ཤབ་ཏུ་བྱོན། དེ་ལ་སྲས་གཉིས་བྱུང་བའི་ཆེ་
བ་འཁོན་དགེ་མཐོང་བྱ་བ་བྱོན། ཆུང་བ་ལ་ཤབ་སྟོད་ཀྱི་འཁོན་མི་རྣམས་གྱེས་
པ་ཡིན་སྐད། དགེ་མཐོང་ལ་སྲས་གཅིག་བྱུང་བ་འཁོན་སྟོན་བལ་པོ། དེས་
ཚ་མོ་རོང་གླང་གི་བྲག་ལ་ཡང་ཕུར་གྱི་སྒྲུབ་པ་མཛད་པས་གྲུབ་པ་བརྙེས་ཤིང་་་་
བརྟན་མ་བཅུ་གཉིས་བྲན་དུ་འཁོལ་བའི་ནུས་མཐུ་ཅན་གཅིག་བྱོན་ནོ། །དེ་ལ་
སྲས་ཤཱཀྱ་བློ་གྲོས་བྱ་བ་གཅིག་བྱུང་དེས་བྱ་རུ་ལུང་པ་དང་ཤབ་སྟོད་སྨད་
དུ་ཡུན་རིང་དུ་བཞུགས་ཤིང༌། ཕྱིས་སྐུ་ཚེ་སྨད་ལ་ཡབ་མེས་ ཀྱི་ཡུལ་གཡའ་
ལུང་མཁར་ཐབས་སུ་བྱོན། དེ་ལ་སྲས་གཉིས་བྱུང་བའི་ཆེ་བ། འཁོན་རོགས་
ཤེས་རབ་ཚུལ་ཁྲིམས་ཞེས་བྱའོ། །དེ་ཉིད་ཡབ་མེས་ཀྱི་ཆོས་ལུགས་ལ་རྒྱུད་
སྦྱངས་ཤིང༌། རྡོ་རྗེ་ཕུར་པ་ལ་གྲུབ་པ་བརྙེས་ནས་མཐུ་དང་རྫུ་འཕྲུལ་བསམ་
གྱིས་མི་ཁྱབ་པ་དང་ལྡན་ཞིང་། གཞོན་ནུའི་དུས་ལ་ལོ་སྟོན་རྡོ་རྗེ་དབང་ཕྱུག་གི་
མཁན་པོ་ཤབ་བྱ་རུ་དང་འཕྲད། བྲག་དམག་གྱི་མཁན་པོ་མཛད་པའི་ཞུ་སྟོན་
གཞོན་ནུ་བརྩོན་འགྲུས་བྱ་བའི་དྲུང་དུ་གོ་མིའི་དགེ་བསྙེན་མཛད་དོ། །ཤིན་ཏུ་
བཙུན་ཞིང་ཚངས་པར་སྤྱོད་པས་མཛེས་ལ། མཁས་པ་དང་བཟང་པོའི་གྲགས་
པ་ཆེར་ཐོབ་པ་གཅིག་བྱུང་ངོ༌། །འདི་གོང་མིའི་དགེ་བསྙེན་ཡིན་པས་སྲས་
འཕེལ་བ་མེད། དེ་ཡན་ཆད་ཀྱི་འཁོན་རིམ་པར་བྱོན་པ་ཐམས་ཅད་ཕ་རོལ་
ཏུ་ཕྱིན་པ་ལ་སོགས་པ་ཕྱི་མཚན་ཉིད་ཀྱི་ཆོས་རྣམས་དང་ནང་རྡོ་རྗེ་ཐེག་པ་ལ་་་་་
གསང་བ་སྡེ་དྲུག སྔ་འགྱུར་ལྔ། ཕྱི་འགྱུར་བཅུ་གསུམ། ཕྲ་མོ་ཉི་ཤུ་རྩ་གཅིག་
ལ་སོགས་པ་གསང་སྔགས་སྔ་འགྱུར་གྱི་ཆོས་རྣམས་ལ་ཤིན་ཏུ་མཁས་ཤིང་།
222
223



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཡང་ཕུར་ལ་ཐུགས་དམ་གྱི་མཐིལ་མཛད་ནས་གྲུབ་པ་ཅི་རིགས་པ་བརྙེས་ལ།
ཆོས་སྐྱོང་དཀར་མོ་ཉི་ཟླ་ལྕམ་སྲིང་ལ་བྱེད་ཅིང་ནུས་པ་ཐོན་པ་ཤ་སྟག་བྱོན་ནོ།།
འཁོན་རོག་ཤེས་རབ་ཚུལ་ཁྲིམས་ཀྱི་གཅུང་པོ་ནི། འཁོན་དཀོན་མཆོག་རྒྱལ་
པོ་ཞེས་བྱ་སྟེ། བླ་མ་འདི་ཉིད་ཤིང་ཕོ་ཁྱིའི་ལོ་ལ་སྐུ་འཁྲུངས། གཞོན་ནུ་ཉིད་
ནས་ཡབ་དང་གཅེན་ལ་དབང་དང་གདམས་པ་མང་དུ་ཞུས་ཤིང༌། ཡབ་མེས་
ཀྱི་ཆོས་ལུགས་རྣམས་ལ་ཤིན་ཏུ་མཁས་པར་སྦྱངས་ཏེ། གསང་སྔགས་ཕྱི་
འགྱུར་ལ་ཡང་སྤྲོ་བར་ཡོད་པ་དེའི་སྐབས་སུ། འབྲོའི་ལུང་པར་ལྟད་མོ་ཆེན་པོ་
གཅིག་བྱུང་བའི་ཚེ། བླ་མ་དཀོན་མཆོག་རྒྱལ་པོས་ཀྱང་བྱོན་ལྟད་མོ་རྩེད་འཕྱོ་
མང་དུ་འདུག་པའི་ནང་ནས་སྔགས་པ་འགའ་ཞིག་གིས་དབང་ཕྱུག་མ་ཉི་ཤུ་རྩ་
བརྒྱད་ཀྱི་མགོ་བརྙན་གྱོན་ནས། ཕྱག་མཚན་སོ་སོར་ཁྱེར། མ་མོ་རལ་པ་
ཅན་རྔམ་སྟབས་དང་བཅས་ཏེ་འཆམ་གྱིན་འདུག་པ་དེ་ཁ་ལྟད་མོ་ཆེ། ཁྲོམ་
ཐོག་ཀྱང་དེས་ཆོད་སོང་བས། ཁོ་པས་ཕྱིར་ལོག་ནས་གཅེན་ལ་འདི་ལྟ་བུ་
གདའ་ཞུས་པས། གཅེན་ན་རེ། ད་གསང་སྔགས་འཆོལ་བ་བྱ་བའི་དུས་བྱུང་བ་
ཡིན་ཕྱིན་ཆད། བོད་དུ་རྙིང་མ་ལ་གྲུབ་ཐོབ་མཚན་ཉིད་པ་མི་ཡོང་། རང་རེ་ལ་
ཡོད་པ་ཀུན་རང་དབང་ཆེ་བས་ཨ་པོ་རྒན་པོའི་དཔེ་ཆ་ལྷ་རྟེན་ཀུན་གཏེར་དུ་སྦ་
བར་གྱིས། དེའང་མང་མཁར་ན་འབྲོག་མི་ལོ་ཙཱ་བ་མཁས་པར་ཡོད་འདུག་
པས། དེ་ལས་སློབ་ཏུ་རྒྱུག་གསུངས་ནས་དཔེ་རྙིང་ཐམས་ཅད་གཏེར་དུ་སྦས།
དེར་ཆོས་སྐྱོང་གི་ཆོ་འཕྲུལ་བྱུང་ནས་ཕུར་པའི་ཆོས་སྐོར་ཅི་རིགས་པ་དང༌།
གཏོར་མའི་ཆོ་ག་དང་། སེང་ལྡེང་གི་ཕུར་པ་བཅོ་ལྔ་པ་ཆ་གཉིས་དང་། དཀར་
མོ་ཉི་ཟླ་ཉིད་ཀྱིས་འཁོན་རོགས་ཤེས་རབ་ཚུལ་ཁྲིམས་རང་ལ་ཞལ་དངོས་སུ་
རྒྱ་བོད་ཡིག་ཚང་ཆེན་མོ།
བསྟན་ནས་མཛད་པའི་གཏོར་ཆོག་རྣམས་སྟོན་ནས་གཅུང་ལ་གནང་། འཁོན་
གྱི་གདུང་བརྒྱུད་རྣམས་ཀྱིས་ད་ལྟའང་དུས་གཏོར་མ་ཆག་པ་མཛད་དགོས་སོ། །
དེ་ནས་བླ་མ་དཀོན་མཆོག་རྒྱལ་པོས། མང་མཁར་མུ་གུ་ལུང་དུ་འབྲོག་མིའི་
སྤྱན་སྔར་མ་ཐོན་པ། གཡའ་ལུང་དུར་ཁྲོད་དུ་ཁྱིན་ལོ་ཙཱ་བ་ལ་བརྟག་གཉིས་
གསན། དེ་ཚར་ལ་ཁད་པ་དང་བླ་མ་ཁྱིན་སྐུ་གཤེགས་དེའི་ཞལ་ཆེམས་ལ་
ཆོས་འཕྲོ་དེ་མང་མཁར་དུ་འབྲོག་མི་ལ་ཞུས་ཤིག་གསུངས་ནས། འབྲོག་མིའི་
དྲུང་དུ་ཕྱིན་པས། ཁྱོད་ཀྱི་ཕ་ཤི་ནས་མེས་པོ་ཅན་སྙེགས་སམ་འགྲོ་ས་མ་ནོར་
གསུངས། ཡུལ་ནས་ཚོང་འགྲུལ་བྱས་པའི་རྟ་བཅུ་བདུན་ཁལ་དང་བཅས་པ་རྩྭ་
རིན་ལ་ཇོ་མོའི་ནོར་ཕྲེང་བཟང་པོ་གཅིག་ཁྱེར་ཡོད་པ་དེ་རྣམས་ཕུལ་ནས་གསུང་
ངག་རིན་པོ་ཆེ་ཞུས་པས་རིམ་གྱིས་གནང་ཞིང་གཞན་ཡང་། གསར་འགྱུར་གྱི་
ཆོས་ཕལ་ཆེ་བ་ལ་གསན་སྦྱོངས་རྒྱ་ཆེར་མཛད་པས་ཆོས་ཀྱི་མངའ་བདག་ཆེན་
པོར་གྱུར་ཏོ། །དེ་ནས་ཞང་ཡུལ་འཇག་བཤོངས་སུ་ཡབ་དང་གཅེན་གྱི་སྐུ་
འབུམ་བཞེངས། དེའི་ནང་དུ་ཕུར་པ་བྱིན་རླབས་ཅན་ཆ་གཅིག་ཡང་བཞུགས།
ཕུར་པ་ཆ་གཅིག་གང་གཤེགས་སར་ཐུགས་དམ་ལ་བསྣམས། ཕྱིས་ས་སྐྱ་ན་
ཡོད་ཟེར། གཡའ་ལུང་ཆུ་སྐྱར་དུའང་བཞུགས། བྲའོ་ལུང་པར་དགོན་ཆུང་
གཅིག་བཏབ་ནས་ལོ་འགའ་བཞུགས་དེར་ས་སྐྱ་གོག་པོར་གྲགས་སོ། །དེའི་ཚེ་
དཔོན་སློབ་འགའ་ཟུང་གིས་སྐྱོ་བསངས་ལ་བྱོན། རི་རྩེ་ནས་གཟིགས་པས་
སྤོན་པོ་རིའི་ངོས་འགྲམ་ན་ས་དཀར་ཞིང་སྣུམ་པ། ཆུ་གཡས་སུ་འབབ་པ་བཀྲ་
ཤིས་པའི་དགེ་མཚན་མང་པོ་ཚང་བར་གཟིགས་ནས། འདིར་དགོན་པ་གཅིག་
བཏབ་ན་སངས་རྒྱས་ཀྱི་བསྟན་པ་དང༌། འགྲོ་བ་མང་པོ་ལ་ཕན་པར་འདུག་
224
225



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དགོངས་པ་བྱུང་ནས། ཇོ་བོ་གདོང་ནག་པ་ལ་ཞུས་པས་གནང་ས་དེའི་སྒོས་ཀྱི་
བདག་པོ་ཞང་ཞུང་གུ་ར་བ་དང་། བནྡེ་གྲོང་བཞི། ལྷ་མི་གྲོང་བདུན་བྱ་བ་འདུག་
པ་ལ་ས་ཆ་འདིར་ངེད་དགོན་ཆུང་གཅིག་བྱེད་པ་ལ། ཁྱེད་རྣམས་ལ་འགལ་
བ་མེད་ན་རིན་ཞིག་ཡང་འཇལ་གསུངས་པས། རིན་ཡེ་མི་འཚལ་དགོན་
པ་མཛད་པར་ཞུ་ཟེར་བ་ལ་འོན་ཀྱང་ཕྱིས་ཚུན་ཆད་འདི་འཐད་པར་འདུག་་་་་་་
གསུངས་ནས། རྒོད་མ་དཀར་པོ་གཅིག མོ་གོས་གཅིག ནོར་བུའི་ཕྲེང་བ་
གཅིག ཁྲབ་གཅིག་རྣམས་ཀྱིས་མགོ་བྱས་པའི་རིན་བཅལ། མོན་གྲོག་མར་
བཅད་འབལ་གྲོག་ཡར་བཏབ་གྱི་ས་དེ་བླ་མས་བདག་པོར་བྱས་སྐད། བླ་མ་
འདི་ཉིད་དགུང་ལོ་བཞི་བཅུ་ཐམ་པ་བཞེས་པའི་དུས་ཐུབ་པའི་དབང་པོ་ས་ཕོ་
འབྲུག་ལ་བལྟམས་པ། བརྒྱད་ཅུ་བཞེས་པའི་ས་མོ་ཕག་ལ་མྱ་ངན་ལས་འདས་
པའི་རྟིང་།ལོ་སུམ་སྟོང་ཉིས་བརྒྱ་དང་བདུན་སོང་བའི། ཆུ་མོ་གླང་གི་ལོ་ལ་
དཔལ་ལྡན་ས་སྐྱ་པའི་གདན་ས་འགྲམ་གཏིང་ནས། བླ་བྲང་ཤར་གྱི་ས་ཆ་འདི་
ལ་བླ་བྲང་གི་མཐིལ་མཛད་ལྕགས་རི་རྩ་བརྒྱད་དུ་བྱས་པ་གཅིག་ཡོད་དོ། །བླ་
མ་འདི་ཉིད་ཀྱིས་གདན་ས་ལོ་སུམ་ཅུ་ཐམ་པ་བཟུང་ཞིང་བསྟན་པའི་བྱ་བ་ཆེན་
པོ་མཛད་ནས། དགུང་ལོ་དྲུག་ཅུ་རེ་དགུ་པ་ཆུ་ཕོ་རྟའི་ལོ་དབྱུག་པ་ཟླ་བའི་ཚེས་
བཅུ་བཞི་ལ་བདེ་བར་གཤེགས་སོ། །གདན་ས་ཆེན་མོ་འགྲམ་གཏིང་པའི་ཆུ་མོ་
གླང་ལོ་དེ་ནས་ད་ཕན་ཤིང་ཕོ་སྟག་གི་གོང་དཀར་བཞི་འཛོམ་ལ་རྐྱེན་ནས་དབུས་གཙང་
བདེ་བདོག་ཆེན་པོ་ལངས་པའི་ལོ་སྲོག་སྨེ་བརྒྱད་དཀར་དབུས་ན་ཡོད་པ་འདི་ཡན་
ལ་ལོ་སུམ་བརྒྱ་དང་དྲུག་ཅུ་རེ་གཅིག་སོང་འདུག བླ་མ་དཀོན་མཆོག་རྒྱལ་པོ་
འདི་ཉིད་དགུང་ལོ་ང་དགུ་བཞེས་པ་ཆུ་ཕོ་སྤྲེའུའི་ ལོ་ ལ་ ཇོ་མོ་གཉིས་ ཡོད་
རྒྱ་བོད་ཡིག་ཚང་ཆེན་མོ།
པའི་ཆུང་བ་གུ་ར་བའི་བུ་སྲིང་མོ་ཇོ་མོ་ཞང་མོ་བྱ་བ་ལ་སྲས་གཅིག་འཁྲུངས་པ་
ནི༑ ས་ཆེན་ཀུན་དགའ་སྙིང་པོ་ཞེས་བྱའོ། །དེའི་རྣམ་ཐར་ཅུང་ཟད་བརྗོད་ན།
སྐྱེ་བ་བཞེས་པའི་ཁྱད་པར་དང་། ལུང་རྟོགས་ཀྱི་ཡོན་ཏན་ཕུན་སུམ་ཚོགས་པ་
མངའ་ཚུལ་དང༌། སློབ་མའི་མཆོག་མང་དུ་བྱུང་བ་དང་གསུམ་གྱི་སྒོ་ནས་
བརྗོད་པར་བྱས་ཏེ། རྒྱས་པར་རྣམ་ཐར་ཆེན་མོར་བལྟའོ། །དེའང་སྲས་འདི་
འཁྲུངས་པ་ཡུམ་གྱི་རེ་ཞིག་གསང་ནས་ཡོད་པ་ལ། ཆེན་མ་རྡོ་རྗེ་དབང་ཕྱུག་
མོས་ཚོར་ནས་འོ་སྐོལ་གྱི་གདུང་བརྒྱུད་འདི་ཆད་དུ་ཕངས་པ་ལ། ཞང་མོ་ལ་
སྲས་གཅིག་ཡོད་གདའ་བ་ནན་ལྟར་ལེགས། ང་ལ་གསང་མི་འཚལ། ད་
བདག་ལ་ནོར་མི་དགོས། བུའི་མ་ལ་དགོས་པ་ཡིན་ཟེར་ནས་ས་སྐྱ་མདུན་གྱི་
མཆོད་ཞིང་མ་ གཏོགས། གཞན་ཐམས་ཅད་ཞང་མོ་ཡུམ་སྲས་ལ་གཏད།
གཞོན་ནུ་ཉིད་ནས་ཆབ་ཀློག་ཡིག་རྩིས་ལ་སོགས་པ་རིག་པའི་གནས་མཐའ་
དག་ལ་སྦྱངས་ཤིང༌། ཐོག་མ་ཁོ་ནར་ཡབ་ལ་ཀྱེ་རྡོ་རྗེའི་དབང་ཞུས། དེ་དག་
གི་ཐུགས་ལ་མངའ་བའི་ཆོས་ཐམས་ཅད་གསན་ནོ། །དགུང་ལོ་བཅུ་གཉིས་
ལོན་པ་དང༌། ཡབ་བདེ་བར་གཤེགས་ཏེ་རྩིས་བྱས་པས། གཤེགས་རྫོངས་
བྱེད་པ་དང་ཕྱི་རྟེན་གྱི་འགྲམ་འདིང་བ་གདན་ས་བསྐོ་བ་རྣམས་ཉི་མ་གཅིག་ལ་
གྲུབ་ན་རྗེས་སུ་ཕུན་སུམ་ཚོགས་པ་འབྱུང་ཟེར་བ་ལ། ཡུམ་ན་རེ་ཉིད་རང་གི་
ཡབ་ཀྱི་སློབ་དཔོན་ཡང་ལོ་ཙཱ་བ་ཡིན། ལོ་ཙཱ་བ་དང་འབྲེལ་བའི་ཆོས་འདི།
ནན་ལྟར་རྫུན་ཆུང་ཟེར་ནས་མཉེས་པ་གཅིག་ཡོད། ཁྱེད་ཆུང་བས་འོ་ཅག་གི་
གདན་ས་མི་ཟིན།གདན་ས་འདི་བ་རི་ལོ་ཙཱ་བ་ལ་གཏད་པ་དྲག་ཟེར། བ་རི་བ་
གཡུ་མཁར་མོ་ན་ཡོད་པ་གདན་དྲངས་ནས་གདན་ས་གཏད་པ་དང་། གཤེགས་
226
227



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྫོངས་ཆོས་འཁོར་བྱེད་པ་དང་ཕྱི་རྟེན་གྱི་འགྲམ་གདིང་བ་རྣམས་ཉིན་གཅིག་
ལ་ཚར་བ་མཛད། ཞིང་མོ་ཆེ་མ་གཏོགས་གཞིས་ཐམས་ཅད་བླ་མ་བ་རི་བ་ལ་
གཏད་དོ། །བ་རི་བའི་ཞལ་ནས། ཁྱེད་ཇོ་སྲས་ཀྱི་བུ་བྱ་བ་སློབ་གཉེར་བྱེད་
དགོས་པ་ཡིན། དེ་ལ་ཤེས་རབ་དགོས་པ་ཡིན། དེའི་ལྷ་འཕགས་པ་འཇམ་
དཔལ་ ཨ་ ར་ པ་ ཙ་ འདི་ སྒྲུབས་ གསུངས་ ནས། སྒྲུབ་ པས་ ཟླ་ བ་ དྲུག་
ནས་འཇམ་དཔལ་དངོས་སུ་ཞལ་གཟིགས། སྒྲུབ་ཁང་འཇམ་དཔལ་བྲག་ཁུང་
དུ་གྲགས་པ་བླ་བྲང་ཤར་གྱི་དཀྱིལ་ན་ཡོད་དོ། །དེ་ལྟར་ཡི་དམ་གྱི་ལྷས་མངོན་
སུམ་དུ་བྱིན་གྱིས་བརླབས་པས། ཤེས་བྱ་ཕལ་མོ་ཆེ་ཐུགས་སུ་ཆུད་མོད་ཀྱང༌།
གང་ཟག་རྣམས་ཀྱི་བསམ་བློ་དང་བསྟུན་པའི་ཕྱིར། གཞོན་ནུ་ཉིད་ནས་སློབ་
གཉེར་ཐུགས་ལ་གཏད་དེ། སྔོན་ལ་རོང་ངུར་སྨྲིག་ཏུ་བྲང་ཏི་དར་མ་སྙིང་པོ་
ལ་མངོན་པ་སློབ་ཏུ་བྱོན། བླ་མ་བ་རི་བས་གདན་ས་ལོ་བརྒྱད་མཛད་རིང་ལ།
དབུས་གཙང་མངའ་རིས་མན་གྱི་ས་ཆ་ན་བཞུགས་པའི་བླ་མ་ལོ་པཎ་བཟང་ཚད་
ཀྱི་ཞབས་ལ་གཏུགས་ནས་ཐོས་པ་གསན་སྦྱངས་མཐར་ཐོན་པ་མཛད་ཅིང་།
ཁྱད་པར་བ་རི་ལོ་ཙཱ་བའི་ཐུགས་ལ་ཡོད་ཚད་ཀྱི་ཡོན་ཏན་བུམ་པ་གང་བྱོ་གནང་
སྟེ༑ ལོ་བརྒྱད་ཐིམས་ནས་གདན་ས་བླ་མ་ས་ཆེན་རང་ལ་གཏད། བ་རི་བ་བར་
ཕུག་ཏུ་ཞི་བར་གཤེགས་སོ། །དེ་ནས་བགྲེས་པོ་རྣམས་གྲོས་བྱས་ནས་ད་ཕ་
ཆོས་གཅིག་བརྩད་བཅད་པ་དྲག་པར་འདུག་ཟེར། འཁོན་སྒྱི་ཆུ་བ་དགྲ་ལྷ་
འབར་གྱི་དྲུང་དུ་བྱོན་ནས། དབང་བསྐུར་ཞུས་པས། སྟ་གོན་གྱི་ནུབ་མོ་སྲིད་
པའི་རྒྱ་མཚོ་ཡིན་ཟེར་བའི། ཆུ་བོ་ཆེན་པོ་དམར་མེ་རེ་བ་ཞིག་ལ། ཟམ་པ་
གསུམ་འདུག་པའི་ཆུ་འགྲམ་ན། ང་སྒྲོལ་བར་ཞུ་ཟེར་བའི་མི་མང་པོ་འདུག་པ།
228
རྒྱ་བོད་ཡིག་ཚང་ཆེན་མོ།
ཟམ་པ་ཕྱི་མ་ལ་མི་གསུམ། བར་མ་ལ་མི་བདུན། ཉེ་བ་དེ་ལ་མི་མང་པོ་ཞིག་
བསྒྲལ་བ་རྨིས། ཅུང་སྙེལ་ནས་ཉི་མ་གཅིག་ལ་སྙེལ་གསོ་བ་སྙམ་བྱེད་ཙ་ན།
མནལ་སད་ནངས་པར། རྨི་ལམ་དྲིས་དུས། འདི་ལྟར་བྱུང་ཞུས་པས་བླ་མའི་
ཞལ་ནས། ཁྱོད་ཀྱི་མཁོས་ཁས་མི་གསུམ་ལས་ག་ན་སྒྲོལ་གསུངས། ཞལ་
བཀུར་ཡང་མཛད། དེ་ནས་བླ་མ་དེ་ཉིད་ཀྱིས་དབང་བསྐུར་རྒྱུད་ལུང་། མན་
ངག ཐུགས་ལ་མངའ་ཚད་རྫོགས་པར་གནང་། འཇམ་པའི་དབྱངས་ཀྱིས་རྗེས་
སུ་བཟུང་བས། ཆོས་ཐམས་ཅད་ཚར་རེ་གསན་པ་དང་ཐུགས་སུ་ཆུད་པ་བྱུང་
སྐད་དོ། །བླ་མ་སྒྱི་ཆུ་བ་ཞི་བར་གཤེགས་དུས་ཞལ་ཆེམས་ལ། ཀུན་དགའ་
སྙིང་པོ་ཁྱོད། རབ་ཏུ་བྱུང་ལ་འཁོན་ཚོའི་སྡེ་འདི་སྐྱོངས་གསུངས་བཞག་པ་
བཞིན། རབ་ཏུ་བྱུང་དགོས་པ་ལ་བླ་མ་གནམ་ཁའུ་པའི་གསུངས་ནས། བླ་མ་
མཉམ་པོའི་ནང་ནས་ཁོང་གཤིན་པོ་ལས་ང་གསོན་པོའི་ངག་ལ་ཉོན། ཁྱེད་
རབ་ཏུ་མ་བྱུང་ན་སེམས་ཅན་ལ་ཕན་ཆེ་བར་འདུག་གསུངས་ནས་མ་གནང་།
རབ་ཏུ་མ་བྱུང་ཡང་། འཁོན་ཚོའི་དཔོན་མཛད་ཡང་མངའ་རིས་གུང་ཐང་ན་ལ་
རྩེ་གནས་གསར་དུ་བླ་མ་མལ་ལོ་ཙཱ་བ་ལ་ཆོས་ཞུས། བླ་མས། མགོན་པོའི་རྗེ་
གནང་སྒྲུབ་ཐབས། ལས་ཚོགས་ཚང་མ་གནང༌། སྐུ་གསུང་ཐུགས་ཀྱི་རྟེན་
དུ་བསེ་འབག་ནག་པོ་འགྲོ་ཤེས་དང༌། དར་ནག་ལ་གྲི་ཁྲག་གིས་རྩ་སྔགས་
བྲིས་པ། ལྕགས་ཀྱི་རྡོ་རྗེ་རྩེ་དགུ་པ་གཅིག་པ་དང་བཅས་ཏེ། ཆོས་སྐྱོང་ལ་མི་
ལབ་པ་བཞིན་དུ། ད་ང་རྒས་པས་ཁྱོད་མི་དགོས། ཁྱོད་རང་འཁོན་ས་སྐྱ་པའི་
རྗེས་ལ་སོང་ཞིག་གསུངས་ནས་བརྫངས། དེ་ཕྱིན་ཆད། ས་སྐྱ་པའི་ཆོས་སྐྱོང་
གུར་མགོན་ལ་བྱེད་པ་འདི་བྱུང་བ་ཡིན་ཅིང་། བསེ་འབག་ནག་པོ་ནི་སྒོ་རུམ་ན་
229



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཞུགས་པ་འདི་ཡིན་ནོ། །བླ་མ་ཞང་སྟོན་ཆོས་འབར་ལ་གསུང་ངག་རིན་པོ་ཆེ་
རྫོགས་པར་ཞུས། བླ་མ་གནམ་ཁའུ་པ་ལ་ཆོས་སྐྱོང་ཞལ་བཞི་པའི་སྒྲུབ་ཐབས་
ཆ་ལག་ཚང་མ་ཞུས། དེ་ནས་ས་སྐྱའི་ཆོས་སྐྱོང་ཆེ་ཆུང་དུ་གྲགས་པ་འདི་བྱུང་ངོ་།།
ས་ལམ་ཟིན་པའི་སློབ་མའི་མཆོག་ཀྱང་མང་དུ་བྱུང་ཞིང་། བླ་མ་ས་ཆེན་འདི་
ཉིད་ཀྱིས་གདན་ས་ལོ་ཞེ་བརྒྱད་བཟུང་སྟེ། བསྟན་པ་དང་འགྲོ་བའི་དོན་རྒྱ་
ཆེར་མཛད་ནས་དགུང་ལོ་དྲུག་ཅུ་རྩ་བདུན་པ་ས་ཕོ་སྟག་གི་ལོ་ཐ་སྐར་ཟླ་བའི་
དཀར་ཕྱོགས་ཚེས་བཅུ་བཞིའི་དུས་སུ་གཡས་རུ་སྐྱ་བོ་ཁ་གདངས་སུ་ཞི་བར་
གཤེགས་སོ། །དེའི་དུས་སུ་ཀུན་གྱི་མཐུན་སྣང་དུ་གྲུབ་པར་སྐུའི་བཀོད་པ་བཞི་
བསྟན་ཏེ། གཅིག་ནི་བདེ་བ་ཅན། གཉིས་པ་པོ་ཏ་ལ། གསུམ་པ་ཨུ་རྒྱན།
བཞི་པ་བྱང་ཕྱོགས་གསེར་མདོག་ཅན་གྱི་ཞིང་ཁམས་སུ་གཤེགས་པར་གྲགས་
སོ༑ ༑བླ་མ་དེ་ཉིད་ཀྱིས་ཇོ་མོ་གཉིས་ཁབ་ཏུ་བཞེས་པ་ལ། རིགས་ཀྱི་སྲས་བཞི་
འཁྲུངས་ཏེ། ཐོག་མར་ཇོ་མོ་ཆུང་ཤོས་ཇོ་ལྕམ་ཕུར་མ་བྱ་བ་ལ། སྲས་ཀུན་
དགའ་འབར་བྱ་བ་འཁྲུངས་ཏེ། དེ་ཉིད་གཞོན་ནུ་ལ་རྒྱ་གར་དུ་བྱོན། མ་ག་
དྷར་སློབ་གཉེར་མཛད་རིག་པའི་གནས་ལྔ་ལ་མཁས་པར་གྱུར་ནས། བོད་ལ་
འབྱོན་པའི་གྲབས་མཛད་དུས་ཚད་པའི་སྙུང་གཞི་བྱུང་ནས་དགུང་ལོ་ཉི་ཤུ་རྩ་
གཉིས་པ་ལ་མ་ག་དྷར་ཞི་བར་གཤེགས་སོ། །ཇོ་མོ་ཆེ་བ་ཚ་མོ་རོང་པ་མ་ཅིག་
འོད་སྒྲོན་བྱ་བ་ལ་སྲས་གསུམ་འཁྲུངས་པའི་ཆེ་བ། སློབ་དཔོན་རིན་པོ་ཆེ་བསོད་
ནམས་རྩེ་མོ་ཞེས་བྱ་སྟེ་ཡབ་དགུང་ལོ་ང་གཅིག་པའི་དུས། ཆུ་ཕོ་བྱི་བའི་ལོ་ལ་
སྐུ་འཁྲུངས་ཤིང༌། བླ་མ་འདི་ཡང་སྐུ་བལྟམས་པ་ཙམ་ནས་ཕ་རོལ་ཏུ་ཕྱིན་པའི་
བློ་གྲོས་དང་ལྡན་པ་ཞིག་གོ །དགུང་ལོ་བཞི་བཅུ་ཞེ་གཅིག་པ་ཆུ་ཕོ་སྟག་གི་
230
རྒྱ་བོད་ཡིག་ཚང་ཆེན་མོ།
ལོ་སྨལ་པོ་ཟླ་བའི་ཚེས་བཅུ་གཅིག་ལ་བདེ་བར་གཤེགས་སོ། །དེའི་གཅུང་རྗེ་
བཙུན་རིན་པོ་ཆེ་གྲགས་པ་རྒྱལ་མཚན་ནི་ཡབ་དགུང་ལོ་ང་དྲུག་པའི་དུས་མེ་མོ་
ཡོས་ལོ་སྨལ་ཟླའི་ཚེས་བརྒྱད་ལ་སྐུ་འཁྲུངས་ཏེ། བཟོད་པ་ཐོབ་པའི་རྒྱལ་བ་
ཡིན་ཅིང་དབུ་རྩེ་རྙིང་མ་བཞེངས། རྒྱས་པར་རྣམ་ཐར་དུ་བལྟའོ། །གདན་ས་
ལོ་ཞེ་ལྔ་མཛད་དགུང་ལོ་བདུན་ཅུ་པ་མེ་ཕོ་བྱི་བའི་ལོའི་ཁྲ་ཟླའི་ཚེས་བཅུ་
གཉིས་ལ་བདེ་བ་ཅན་དུ་གཤེགས་སོ། །གཅུང་པོ་ཆུང་བ་དཔལ་ཆེན་འོད་པོ་
ནི༑ ཡབ་དགུང་ལོ་ང་དགུ་པ་ལྕགས་ཕོ་རྟ་ལོ་སྨིན་དྲུག་ཟླ་བའི་ཉི་ཤུ་ལྔ་ལ་
འཁྲུངས་ཏེ། རྟག་ཏུ་གཞན་ལ་ཕན་པ་དང་བརྩེ་བའི་བདག་ཉིད་དེ། ལྔ་བཅུ་ང་
བཞི་བཞེས་པ་ཆུ་མོ་ཕག་ལོ་ཟླ་བ་ལྔ་པའི་ཉི་ཤུ་གཅིག་ལ་བདེ་བ་ཅན་དུ་
གཤེགས་སོ། །བླ་མ་དེའི་ཇོ་མོ་མ་ཅིག་གར་བུ་མ་ཉི་ཁྲི་ལྕམ་ལ་སྲས་པོ་གཉིས་
འཁྲུངས་པའི་ཆེ་བ་ཆོས་རྗེ་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་
པོ་དེ་ཉིད་ཡབ་དགུང་ལོ་སོ་གསུམ་བཞེས་པའི་དུས་ཆུ་ཕོ་སྟག་གི་ལོ་ཁྲ་ཟླའི་ཉི་
ཤུ་དྲུག་ལ་སྐུ་འཁྲུངས་ཏེ། སྐུ་གཞོན་ནུ་ཉིད་ནས་ཡབ་མེས་ཀྱི་ཆོས་ལུགས་
ཐམས་ཅད་མ་ལུས་པར་ཐུགས་སུ་ཆུད་པར་མཛད། རབ་བྱུང་མ་མཛད་གོང་གི་
མཚན་ནི་སློབ་དཔོན་དཔལ་ལྡན་དོན་གྲུབ་ཟེར་བར་འདུག་ཅིང་། དགུང་ལོ་ཉི་
ཤུ་རྩ་ལྔ་ལོན་པའི་མེ་ཕོ་སྟག་ལོ་ལ་ཁ་ཆེ་པཎ་ཆེན་ཤཱཀྱ་ཤྲྰི་བོད་དུ་བྱོན་དུས་ཉང་
སྨད་རྒྱན་གོང་གི་གཙུག་ལག་ཁང་དུ་པཎ་ཆེན་པས་མཁན་པོ་མཛད། སྤྱི་ལྷས་
པ་ཆེན་པོས་སློབ་དཔོན་མཛད་ཞུ་འཕྲང་པས་གསང་སྟེ་སྟོན་པ་མཛད་ནས། རྒྱ་
བོད་ཀྱི་དགེ་འདུན་འདུས་པ་རྒྱ་མཚོའི་དབུས་སུ་རབ་ཏུ་བྱུང་ཞིང་བསྙེན་པར་
རྫོགས་པ་ཡང་དེ་ལྟར་མཛད་དོ། །བླ་བྲང་ཤར་ཤར་པ་ཤེར་འབྱུང་ལ་གནང་།



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཞི་ཐོག་བླ་བྲང་བཏབ། ཁ་ཆེ་པཎ་ཆེན་ལ་སོགས་རྒྱ་བོད་ཀྱི་མཁས་གྲུབ་མང་
དུ་བསྟེན་ཅིང་པཎ་ཆེན་གྱི་ཐུགས་སྲས། པཎྜི་ཏ་ད་ན་ཤཱི་ལ་བྱ་བ་ཡུན་རིང་གི་
བར་ལ་འབྲལ་མེད་དུ་བསྟེན། རིག་པའི་གནས་ལྔ་ལ་ཕུལ་དུ་ཕྱིན་ནས། སྐྱིད་
གྲོང་དུ་འཕྲོག་བྱེད་དགའ་བོ་ལ་སོགས་མུ་སྟེགས་ཀྱི་སྟོན་པ་དྲུག་བཏུལ། དེ་
དག་རབ་ཏུ་བྱུང་ནས་ནང་པའི་བསྟན་པ་ལ་བཙུད། ཆོས་ཀྱི་མངའ་བདག་ཆེན་
པོར་གྱུར། དགུང་ལོ་དྲུག་ཅུ་རེ་གསུམ་བཞེས་པ་ཤིང་ཕོ་འབྲུག་ལོ་ལ་ཧོར་གྱི་
རྒྱལ་པོ་ཨེ་ཆེན་གོ་དན་གྱིས་གདན་འདྲེན་ལ་གསེར་ཡིག་པ་རྡོར་ཐ་ཆེ་བྱ་བ་
མངགས་བྱུང་དུས་བླ་མས་དགོངས་པ་གཏད། རྟེན་འབྲེལ་བརྟགས་པས། དང་
པོ་ཁུ་བོ་རྗེ་བཙུན་ཆེན་པོའི་ཞལ་ནས་ཁྱོད་ལ་དུས་ནམ་ཞིག་ཤར་ཕྱོགས་ནས་་་་
གདན་འདྲེན་འདི་ལྟ་བུ་ཡོང་། དེའི་དུས་སུ་ཐེ་མ་ཚོམ་པར་སོང་ཅིག བསྟན་པ་
དང་འགྲོ་བའི་དོན་ལ་ཕན་ཆེ་བར་ཡོད་དོ། །གསུངས་པའི་ལུང་བསྟན་གནང་
བ་ཐུགས་ཀྱིས་ཟིན་ནས། ས་སྐྱར་ཆོས་དཔོན་ལ་བླ་མ་འུ་ཡུག་པ་བསོད་ནམས་
སེང་གེ་དང་། ཤར་པ་ཤེར་འབྱུང་གདན་ས་སྤྱིའི་ཁ་ཏ་བརྗིད་ཁུར་ལ་ནང་གཉེར་
བ་གྲོམ་པ་ཤཱཀྱ་བཟང་པོ་བསྐོས་ནས། བླ་མའི་ཕྱག་ཕྱིར། དབོན་པོ་འཕགས་
པ་དང་། ཕྱག་ན་གཉིས་ཀྱང་སྐུ་གཞོན་ནུ་ལ་ཁྲིད་ནས་བྱོན། ལམ་ལ་ལོ་
གསུམ་འགོར། བྱང་ངོས་སུ་རྟ་ལོའི་གཞུག་ལ་ཕེབས། རྒྱལ་པོས་གོ་ཡུག་རྒྱལ་
པོ་རྒྱལ་སར་བཏོན་པའི་མཇལ་འཕྲད་འཁོར་བ་དང་། མེ་མོ་ལུག་ལོ་ལ་ཡོན་
མཆོད་མཇལ་གནམ་མཆོད་པའི་རྒན་པ་ཐོབ། རྒྱལ་པོའི་བླ་མ་དང་ཧོར་ཡུལ་
དུ་སངས་རྒྱས་ཀྱི་བསྟན་པ་རྒྱས་པར་མཛད། ཧོར་ས་སྐྱ་པ་འབྲེལ་བའི་སྔོན་མ་
ཡིན་ནོ། །བླ་མ་འདིས་གདན་ས་ལོ་སུམ་ཅུ་སོ་ལྔ་མཛད། དགུང་ལོ་བདུན་ཅུ་
རྒྱ་བོད་ཡིག་ཚང་ཆེན་མོ།
པ་ལྕགས་མོ་ཕག་ལོ་སྨལ་པོ་ཟླ་བའི་ཚེས་བཅུ་བཞི་ལ་ངོ་མཚར་བའི་ལྟས་དུ་མ་
དང་བཅས་ཏེ་བྱང་ངོས་སྤྲུལ་པ་སྡེའི་ལྷ་ཁང་དུ་བདེ་བར་གཤེགས་སོ། །དེ་ན་
སྐུ་འབུམ་མཆོད་པའི་རྒྱུན་དང་བཅས་པ་ཡང་བཞུགས་སོ། །བླ་མ་དེའི་གཅུང་
སློབ་དཔོན་ཆེན་པོ་ཟངས་ཚ་བསོད་རྒྱལ་ནི། ཡབ་དགུང་ལོ་ཞེ་ལྔ་པའི་དུས་
ཤིང་ཕོ་འབྲུག་ལོ་ལ་སྐུ་འཁྲུངས་ཏེ། ཡབ་མེས་ཀྱི་ཆོས་ལུགས་ཕལ་ཆེ་བ་
ལའང་སྦྱངས་ཤིང༌། ཞང་པོ་ཕྱོགས་དེ་སྔོན་ཅོག་རོ་ཟངས་དཀར་བྱ་བའི་གྱད་
པ་ཆེན་པོ་གཅིག་བྱུང་བ་དེའི་ རིགས་བརྒྱུད་ཀྱི་དབོན་པོ་ཡིན་པས་ཟངས་ཚ་
ཞེས་པ་ཡིན་པས་བློ་དང་སྒྱུ་རྩལ་ཤིན་ཏུ་ཆེ་བར་གྲགས་སོ། ཁོང་རང་གི་མདའ་
རྒྱང་ལ་ཚད་མཛད་པའི་དན་གྱི་ལྕགས་རི་བཏབ། ཟངས་ཚའི་རྒྱལ་སྒོ་རུ་
གྲགས་པ་བཅུག ལྔ་བཅུ་ང་དྲུག་པ་ས་མོ་ཕག་ལ་ལ་སྟོད་ལྡོག་གི་བ་རི་རུ་སྐུ་
གཤེགས་སོ། །དེས་ཇོ་མོ་ལྔ་ཁབ་ཏུ་བཞེས་པ་ལ། རིགས་ཀྱི་སྲས་པོ་བཞི་
དང་སྲས་མོ་བཞི་འཁྲུངས་པའི་ཐོག་མ་མ་ཅིག་ཀུན་སྐྱིད་ལ། སྲས་གཉིས་ཀྱི་ཆེ་
བ་བླ་མ་འཕགས་པ་བློ་གྲོས་རྒྱལ་མཚན་དཔལ་བཟང་པོ་བ་ཡབ་དགུང་ལོ་ང་
གཉིས་པའི་དུས། ཤིང་མོ་ལུག་གི་ལོ་ཟླ་བ་གསུམ་པའི་ཚེས་དྲུག་ལ་སྐུ་
འཁྲུངས་ཏེ། དེ་ཉིད་ནི་དང་པོ་ནས་སྦྱངས་པ་དང་སྐྱེས་སྟོབས་ཀྱི་ཐུགས་རབ་
དཔག་ཏུ་མེད་པ་མངའ་བས། གཞོན་ནུའི་དུས་ནས་ཀློག་ཡིག་དང་སློབ་གཉེར་
གསན་སྦྱོངས་མཛད་པ་གང་ལའང་མཐོང་བ་ཙམ་གྱིས་མཁྱེན་པ་ཁོ་ན་བྱུང་
བས་ཐམས་ཅད་ཀྱིས་འདི་ལྟ་བུ་ཁྱད་འཕགས་ཟེར་བ་མཚན་ཡང་འཕགས་པ་
ཞེས་གྲགས་པ་ཡིན་ལ། དགུང་ལོ་བཅུ་པའི་དུས་ཆོས་རྗེ་ས་པཎ་གྱི་ཕྱག་ཕྱིར།
བྱང་ངོས་ལ་བྱོན་པའི་ལམ་ཁར་ཟུལ་ཕུར་ཆོས་རྗེས་མཁན་པོ་དང༌། ཟུལ་ཕུ་
233
232



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཁན་པོ་ཆོས་ཀྱི་བྱང་ཆུབ་པས་སློབ་དཔོན་མཛད་ནས། རབ་ཏུ་བྱུང་ཞིང་ལྷག་
པ་ཚུལ་ཁྲིམས་ཀྱི་བསླབ་པས་རྒྱུད་མཛེས་པར་མཛད་དོ། །བྱང་ངོས་སྤྲུལ་པ་
སྡེར་ཁུ་དབོན་ཕེབས་པའི་སྐབས་སུ་ཧོར་སེ་ཆེན་རྒྱལ་པོའི་ལུང་གིས་བྱང་ངོས་
ནས་ས་སྐྱ་བླ་མ་བྱ་བ་ཁྱད་འཕགས་སླེབས་ཡོད་འདུག་པ། ངེད་ཀྱི་བླ་མཆོད་
ལ་དགོས་གསུངས་པ་བྱུང་ནས་ཆོས་རྗེ་པ་སྐུ་ན་བགྲེས་པས་མ་བྱོན། བླ་མ་
འཕགས་པས་བྱང་ངོས་པའི་རྒྱལ་བུ་མོང་གོར་དང་ལྷན་ཅིག་ཏུ་རྒྱ་ནག་ལ་བྱོན།
རྒྱལ་པོ་སེ་ཆེན་གོ་པེ་ལ་ལུ་བའི་ཤན་ན་བཞུགས་པ་དང་མཇལ་བས་ཤིན་ཏུ་
མཉེས་ནས། ཧོར་གྱི་རྟ་པ་བརྒྱ་སྐོར་གཅིག་བྱང་ངོས་ལ་ཕྱིན་ནས་ས་སྐྱ་པ་
བླངས་ཡོན་མཆོད་དུ་འབྲེལ། བླ་མའི་བརྟག་པ་མཛད་རིན་དང་བྱང་ངོས་སུ་
ཆོས་རྗེ་བདེ་བར་གཤེགས་པའི་དགོངས་པ་རྫོགས་ཐབས་སོགས་ལ་རྒྱ་ཧོར་གྱི་
ཡུལ་དུ་ལོ་མང་པོར་བཞུགས། དགུང་ལོ་ཉེར་གཅིག་པ། ཤིང་མོ་ཡོས་ལོ་ཟླ་
བ་ལྔ་པའི་ཚེས་བཅུ་གཅིག་གི་ཉིན་རྒྱ་ཡུལ་གྱི་ཧེ་ཙེའུ་དང་ཉེ་བའི་སར་མཁན་
པོ་གྲགས་པ་སེང་གེས་མཁན་པོ་དང་མཁན་བུ་མཛད། བྱང་ཐང་པ་ཇོ་གདན་
བསོད་ནམས་རྒྱལ་མཚན་དང༌། ནེ་བ་མཁན་པོ་བློ་གྲོས་གྲགས་ཀྱིས་སློབ་
དཔོན་མཛད། ཡར་ལུང་པ་བླ་མ་བྱང་ཆུབ་རྒྱལ་མཚན་པས་གསང་སྟེ་སྟོན་པ་
མཛད། དད་པའི་དགེ་འདུན་ལ་བླ་མ་ཡེ་པ་དང༌། མཁན་པོ་ཤེར་ཡེས། རིན་
པོ་ཆེ་ཉ་སྒོམ་ལ་སོགས་པའི་སྡོམ་བརྩོན་དམ་པ་ཉི་ཤུ་རྩ་གཅིག དགེ་འདུན་
འདུས་པ་རྒྱ་མཚོའི་ཚོགས་དང་བཅས་པའི་དབུས་སུ་བསྙེན་པར་རྫོགས་པ་
མཛད་དོ། །དེ་ནས་ཕོ་བྲང་ཏའི་ཏུར་བྱོན། སེ་ཆེན་རྒྱལ་པོ་ཡབ་ཡུམ་སྲས་དང་
བཅས་པ་ལ་རྒྱུད་གསུམ་གྱི་དབང་མོ་ཆེ་བསྐུར། ཏི་ཤྲཱིའི་མཚན་གསོལ། དབུས་
རྒྱ་བོད་ཡིག་ཚང་ཆེན་མོ།
གཙང་གི་ཁྲི་སྐོར་བཅུ་གསུམ་སོགས་དབང་ཡོན་འབུལ་བ་བསམ་གྱིས་མི་ཁྱབ་
པ་ཕུལ། ཧོར་ས་སྐྱ་པ་ཡོན་མཆོད་དུ་འབྲེལ། བོད་ཡུལ་གོ་པེ་ལའི་མངའ་འོག་
ཏུ་ཚུད་པའི་སྙན་གྲགས་སྒྲོགས་པ་དང་། འཇའ་མོ་འཛུགས་པ་ལ་མི་ཆེན་སྨན་
བྱ་བ་ས་སྐྱ་མན་ལ་མངགས། སེ་ཆེན་གྱིས། བོད་ལ་གསེར་ཡིག་བཏང་བའི་
སྔོན་མ་དེ་ཡིན་ནོ། །རྒྱའི་ཧྭ་ཤང་ཆིག་ཆར་བའི་ལྟ་བ་ཞེན་པ་ཐའོ་ཤང་ལ་
འགྱེན་བྱ་བའི་རྗེས་འབྲང་ཆོས་ལྟར་བཅོས་པའི་གཞུང་ལུགས་ལ་མཁས་པའི་
ང་རྒྱལ་གྱིས་དྲེགས་པ་བཅུ་བདུན་ཡང་དག་པའི་རིགས་པས་ཕམ་པར་མཛད་
ནས་བསྟན་པའི་སྒོར་བཙུད། ཧོར་ཡིག་མེད་པ་ལ་ཧོར་ཡིག་བརྩམས་ནས་དར་
བར་མཛད། སྤྱིར་བལ་པོ་དང་། རྒྱ་དཀར་ནག མི་ཉག ཧོར། ཀའུ་ལེ། འཇང་།
ཡོ་གུར། ཁུ་སེན་ལ་སོགས་པའི་དགེ་སློང་ཕོ་མོ་དང༌། དགེ་ཚུལ་ཕོ་མོ། རབ་ཏུ་
བྱུང་བ་སྟོང་ཕྲག་བཞི་དང་བཞི་བརྒྱ་ཉི་ཤུ་རྩ་ལྔའི་མཁན་པོ་མཛད་ཅིང་། བླ་
མའི་དངོས་སློབ་འདུལ་འཛིན་ཆོས་ཀྱི་མགོན་པོ་བྱ་བ་སྨན་ཚེའི་རྒྱལ་ཁམས་སུ་
མངགས་ནས། ལོ་གཅིག་ནང་དུ་རབ་བྱུང་དགུ་བརྒྱ་བཞི་བཅུ་རྩ་བདུན་གྱི་
མཁན་པོ་མཛད་དེ། དེ་རྣམས་ལས་བརྒྱུད་པའི་དགེ་སློང་དགེ་འདུན་དཔག་ཏུ་
མེད་པས་གང་ནས་བསྟན་པ་རིན་པོ་ཆེ་དར་ཞིང་རྒྱས་པར་མཛད་དོ། །དེའི་ཕྱི་
ལོ༑ མེ་ཕོ་འབྲུག་ལ་བླ་མ་བོད་ལ་བྱོན། མདོ་ཁམས་རྩེ་མདོ་གནས་གསར་དུ་
ཉེ་གནས་ཆེན་པོ་སྟོན་ཚུལ་གྱིས་མགོ་བྱས་ནས། ཉིན་གཅིག་ལ་རིན་པོ་ཆེ་
གླེགས་བམ་སྟོང་ཕྲག་ཕྱེད་དང་གཉིས་ཀྱིས་ཐོག་དྲངས། ས་ཆ། སྡེ་དགོན།
མི་ནོར་གྱི་འབུལ་བ་སྟོབས་ཆེ་བ་བཞེས་ནས། དབུས་གཙང་དུ་ཕེབས། འབྲུག་
ལོ་དེ་ལ་དཔོན་ཆེན་ཤཱཀྱ་བཟང་པོས་དོ་དམ་བྱས་ནས། ལྷ་ཁང་ཆེན་མོའི་
234
235



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འགྲམ་གཏིང་། ས་སྐྱ་བཏབ་རྟིང་ལོ་བརྒྱ་དང་བདུན་ཅུ་དོན་བརྒྱད་སོང་དུས་
ཡིན། དེ་ནས་ད་ལྟ་ཤིང་ཕོ་སྟག་ལོ་སྲོག་སྨེ་བརྒྱད་དཀར་དབུས་ན་ཡོད་པ་འདི་
ཡན་ལ། ལོ་བརྒྱ་དང་བརྒྱད་ཅུ་རྩ་གཅིག་སོང་འདུག་གོ །ས་སྐྱར་ཕེབས་པའི་
ཚོགས་ཇ་གྲོ་འགྱེད་དང་ཆོས་རྗེ་པའི་གཤེགས་རྫོངས་སྐུ་སྐལ། ནང་རྟེན་རིན་
པོ་ཆེའི་སྒོ་མང་བྱང་ཆུབ་ཆེན་པོ་བཞེངས་པ། གསེར་ཐོག གསེར་འཕྲུ་འཛུགས་
པ༑ གཅུང་གི་འདོད་དང་བཅས་པའི་ཕྱོགས་སུ་ཕྱག་རྫས་བསམ་གྱིས་མི་ཁྱབ་
པ་བཏང་ཞིང་། ལྕགས་ཕོ་རྟ་ལོ་ཟླ་བ་བཅུ་གཉིས་པ་ལ། གཙང་ཆུ་མིག་རིང་
མོར་དབུས་གཙང་ མངའ་ རིས་ ཀྱི་དགེ་ འདུན་ ཁྲི་ ཕྲག་ བདུན་ ལྷག་ ལ་ཆོས་
འཁོར་བསྐོར་བའི་ཆས་ལ་གསེར་སྲང་དགུ་བརྒྱ་དྲུག་ཅུ་རྩ་གསུམ་ཞོ་གསུམ།
དངུལ་བྲེ་ཆེན་དགུ། ན་ཕྱིས་དང་། ཟབ་ཆེན་ཡུག་བཞི་བཅུ་རྩ་གཅིག གོས་
ཡུག་བརྒྱད་བརྒྱ་སུམ་ཅུ་སོ་བརྒྱད། དར་ཡུག་ལྔ་སྟོང་བརྒྱད་བརྒྱ་ལྔ་བཅུ་རྩ་
བརྒྱད། ཇ་སིགས་ཆེན་བརྒྱ་ཉི་ཤུ། སྦྲང་བུ་དྲུག་བརྒྱ་དང་གསུམ། མར་ཁལ་
ཆིག་ཁྲི་སུམ་སྟོང་བདུན་བརྒྱ་ཉི་ཤུ་རྩ་བརྒྱད། ནས་ཁལ་སུམ་ཁྲི་བདུན་སྟོང་
བཅོ་བརྒྱད། རྩམ་ཁལ་བརྒྱད་སྟོང་དྲུག་བརྒྱ། གཞན་ཡང་ཕྲན་ཚེགས་གྲངས་
མེད་པ་དང་བཅས་པས་བསྙེན་བཀུར་རོ། །ལྕགས་མོ་ལུག་ལོ་ལ་མདོ་གསུམ་
བཀའ་འགྱུར་པོ་ཏི་བརྒྱ་དང་བཅོ་ལྔ་བཞེངས་པ་ལ། གསེར་རྐྱང་སྲང་སྟོང་ཕྲག་
བཞི་དང་ཉིས་བརྒྱ་བདུན་ཅུ་རྩ་གཅིག་ཞོ་གསུམ་བཏང་ངོ་། །མེ་མོ་གླང་ལོ་ལ་
རྒྱལ་བུ་ཇིང་གིན་གྱིས་ཆོས་འཁོར་མཛད་དུས་དགེ་འདུན་ཁྲི་ཕྲག་བདུན་ལྷག་
ལ་གསུང་བར་དུ་གསེར་ཞོ་རེ་རེ་ཕུལ་འདུག དེ་རྟིང་ཡང་བླ་མ་འདིས་གོང་དུ་
བྱོན། དབང་བསྐུར་རིམ་པར་མཛད་པའི་དབང་ཡོན་ལ་རྒྱལ་པོས་བོད་ཆོལ་ཁ་
236
རྒྱ་བོད་ཡིག་ཚང་ཆེན་མོ།
གསུམ་དང་། རྒྱ་ཡི་ཡུར་མ་ཆེན་མོ་ཕུལ་བསྔོ་བས་རྒྱས་བཏབ་ཟེར་བ་འདུག་
ཅིང་། ཆེ་བའི་ཡོན་ཏན་མཐའ་ཡས་པ་མངའ་བས་བསྟན་པ་དང་འགྲོ་བའི་དོན་
རྒྱ་ཆེན་པོ་མཛད་པའི་ཚུལ་རྒྱས་པ་ནི་རྣམ་ཐར་ཆེན་མོར་བལྟའོ། །བླ་མ་འདིས་
གདན་ས་ལོ་སུམ་ཅུ་སོ་དྲུག་མཛད་དེ། དགུང་ལོ་ཞེ་དྲུག་ལྕགས་ཕོ་འབྲུག་གི་
ལོ་སྨལ་པོ་ཟླ་བའི་ཉི་ཤུ་གཉིས་ཀྱི་སྔ་དྲོ་ཉི་མ་དང་མེ་བཞི་འཕྲོད་པའི་ཚེ་དཀོན་
མཆོག་ལ་མཆོད་པ་རྒྱ་ཆེན་པོ་བཤོམས་གསུངས། སྐྱིལ་མོ་ཀྲུང་མཛད། རྡོ་རྗེ་
དྲིལ་བུ་ཐུགས་ཀར་སྣོལ་ནས་རྩེ་གཅིག་ཏུ་བཞུགས་པའི་ངང་ལ་ངོ་མཚར་བའི་
བལྟས་དུ་མ་དང་བཅས་ཏེ་དཔལ་ས་སྐྱའི་ལྷ་ཁང་བླ་བྲང་དུ་བདེ་བར་གཤེགས་
སོ༑ ༑དེའི་གཅུང་སློབ་དཔོན་ཕྱག་ན་རྡོ་རྗེ་ནི། ཡབ་དགུང་ལོ་ང་དྲུག་པའི་དུས།
ས་མོ་ཕག་ལ་སྐུ་འཁྲུངས་ཤིང་། དགུང་ལོ་དྲུག་པའི་དུས་བྱང་ངོས་ལ་ཆོས་རྗེ་
པའི་ཕྱག་ཕྱིར་བྱོན། ས་སྐྱ་པ་རྣམས་ཀྱིས་དབོན་པོ་མཆེད་གཉིས་སྐུ་ན་ཕྲ་བས་
བྱེས་མི་ཐུབ་འཇོག་པར་ཞུས་པས། བརྟུལ་ཞུགས་ཀྱི་སྤྱོད་པས་ཕས་ཀྱི་རྒོལ་བ་
ཚར་གཅོད་ཅིང་། འགྲོ་བ་སྦྱོར་སྒྲོལ་ཐུབ་པའི་ངོ་མཚར་ཅན་ཞིག་བྱོན་ཏེ། ཆོས་
རྗེ་པ་དང་གཅེན་ལ་དབང་དང་གདམས་པའང་མང་དུ་ཞུས། རྒྱལ་པོ་གོ་དན་
གྱིས་ཧོར་ཆས་སུ་བཅུག དཔོན་མོ་མེ་ག་དུན་གནང་། སེ་ཆེན་རྒྱལ་པོ་དང་
མཇལ་ནས་པའེ་ལེན་དབང་གི་མིང་དང་། གསེར་གྱི་ཐམ་ག་ཐོང་ཇི་གཡས་
གཡོན་གྱི་ཁྲིམས་ར་དང་བཅས་པ་གནང་། བོད་སྤྱིའི་སྟེང་དུ་བསྐོས། སྤྱིར་བོད་
དང༌། སྒོས་ས་སྐྱ་ལ་དབང་གི་ལུང་ལས་ཀ་གནང་བའི་སྔོན་མ་ཡིན་ནོ། །འདི་
ཉིད་དགུང་ལོ་ཉི་ཤུ་རྩ་དགུ་པ་མེ་མོ་ཡོས་བུའི་ལོ་ཟླ་བ་བདུན་པའི་ཚེས་གཉིས་
ལ་དཔེ་ཁང་གཟིམ་ཁང་དུ་བདེ་བར་གཤེགས་སོ། །མ་ཅིག་ཇོ་མོ་འབྲོ་ལ་སྲས་
237



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལྕམ་སྲིང་གཉིས་བྱུང་བའི། གཅེན་སློབ་དཔོན་ཆེན་པོ་རིན་ཆེན་རྒྱལ་མཚན་ནི།
ཡབ་དགུང་ལོ་སོ་གཅིག་པ་ས་ཕོ་ཁྱི་ལོ་ལ་སྐུ་འཁྲུངས། རྒྱུད་ལུང་མན་ངག་
ཐམས་ཅད་མཁྱེན་ནས་སེ་ཆེན་རྒྱལ་པོའི་བླ་མཆོད་མཛད། བླ་མ་འཕགས་པས་
དབུས་གཙང་ལ་བྱོན་པའི་ཤུལ་དུ་མེ་ཏོག་ར་བར་གདན་ས་ལྟ་བུ་མཛད། ཕོ་
བྲང་དང་ཉེ་བར་དགེ་འདུན་གྱི་སྡེ་བཙུགས། བསྟན་པ་དང་འགྲོ་བའི་དོན་ལ་
བརྩོན་པའི་ངང་དགུང་ལོ་ཞེ་གཉིས་བཞེས་པ་མེ་མོ་ཡོས་ལོ་ཟླ་བ་གསུམ་པའི་
ཚེས་བཅུ་ལ་ཤིང་ཀུན་ཏུ་སྐུ་གཤེགས་སོ། །དེའི་ལྕམ་མོ་སློབ་དཔོན་མ་ཅིག་མེ་
ཏོག་བྱ་བ་འཁྲུངས་སོ། །ཡང་གུང་ཐང་རྩོད་པོའི་སྲས་མོ་ལྷ་ཅིག་མཛེས་མ་སློབ་
དཔོན་མ་བསོད་ནམས་འབུམ་དང་ཉི་མ་འབུམ་གཉིས་འཁྲུངས་ཏེ། ཆེ་བས་
རབ་བྱུང་མཛད། ཇོ་མོ་གླིང་བཏབ་བཙུན་མའི་སྡེ་བཙུགས་སོ། །འདི་ཡན་
ལ་བཙུན་མོའི་དགེ་སློང་མའི་སྡོམ་པ་འབོགས་ལེན་ཡོད་པར་ཡང་གྲགས་སོ། །
ཡང༌། ལྷ་ཅིག་མཛེས་མའི་ཉེ་གནས་མ་ཇོ་མོ་རྡོ་རྗེ་ལྡན་ལ་སློབ་དཔོན་ཡེ་ཤེས་
འབྱུང་གནས་ནི་ས་ཕོ་ཁྱི་ལོ་ལ་སློབ་དཔོན་རིན་ཆེན་པ་དང་དུས་མཉམ་དུ་
འཁྲུངས་ཏེ། བླ་མ་ཤར་པ་ཆེན་པོ་སྐུ་མཆེད་པ་ལས་སློབ་གཉེར་མཛད། ཡོན་
ཏན་དུ་མ་དང་ལྡན་ཞིང་མཁན་པོ་ཤར་ལ་གཟུགས་པར་གྲགས་པ་ཕྱིས་རྒྱལ་བུ་
ཧུ་དཀར་ཆེའི་བླ་མཆོད་མཛད། འཇང་ཡུལ་དུ་བྱོན། དགུང་ལོ་སོ་བདུན་པ་
ཤིང་ཕོ་ཁྱི་ལོ་ཟླ་བ་བཅུ་གཅིག་པའི་ཚེས་བཅུ་ལ་མདོ་ཁམས་སུ་བདེ་བར་
གཤེགས་སོ། །ཡང་ཇོ་ལྕམ་ཧོར་མོ་བྱ་བ་ལ། སློབ་དཔོན་མ་རིན་ཆེན་འབྱུང་
གནས་འཁྲུངས་སོ། །དེ་རྣམས་ཟངས་ཚ་བསོད་རྒྱལ་གྱི་སྲས་ལྕམ་སྲིང་བརྒྱད་
ཡིན་ནོ། །སློབ་དཔོན་ཕྱག་ན་ལ། ཇོ་མོ་ཞ་ལུ་མ་མ་ཅིག་མཁའ་འགྲོ་འབུམ་བྱ་
རྒྱ་བོད་ཡིག་ཚང་ཆེན་མོ།
བ་ཡོད་པ་ལ། ཕྱག་ན་རང་བདེ་བར་གཤེགས་ནས་ཟླ་བ་དྲུག་སོང་བ་དང་། ས་
ཕོ་འབྲུག་ལོ་ཟླ་བ་དང་པོ་ལ་བདག་ཉིད་ཆེན་པོ་དྷརྨ་ཕ་ལ་རཀྴི་ཏ་སྐུ་འཁྲུངས་
ཏེ༑ འཕགས་པས་ཞལ་ཏ་མཛད། དེའི་བར་ཆད་བསྲུང་བའི་ཕྱིར་དུ། ཤིང་ཁང་
བླ་བྲང་དུ་ཞ་ལུ་བས་ཆེད་གཉེར་བྱས་ནས། ཞ་ལུ་ཁང་གསར་བཞེངས། ཁུ་
བོས་ཐུགས་བརྩིས་ཤིན་ཏུ་ཆེ་བར་མཛད་ཅིང་ཡོན་ཏན་བུམ་པ་གང་བྱོ་གནང་།
མཛད་པ་ཕྲིན་ལས་ཐམས་ཅད་བླ་མ་འཕགས་པ་དང་དབྱེར་མི་ཕྱེད་ཞེས་ཀུན་
ལ་གྲགས་ཤིང་། དགུང་ལོ་བཅུ་གསུམ་པ་ལ་འཕགས་པ་བདེ་བར་གཤེགས་
ནས། དེའི་དགོངས་པ་རྫོགས་ཐབས་རྒྱ་ཆེར་བསྒྲུབས། སློབ་གཉེར་འཕྲོ་རྣམས་
ཤར་པ་ཡེ་སེང་པས་མཛད། བཅུ་བཞི་པ་ལ་གོང་དུ་བྱོན། རྟེན་དགེ་བསྙེན་
ཡིན་ཡང་བླ་མའི་གདན་ས་ལྟ་བུ་མཛད། སེ་ཆེན་རྒྱལ་པོ་ལ་ཞུས་ནས། བླ་མ་
འཕགས་པའི་སྐུ་གདུང་རིང་བསྲེལ་བཞུགས་པའི་ཤེལ་གྱི་མཆོད་རྟེན་ཆེན་པོ་
དང༌། དེ་བཞུགས་པའི་མེ་ཏོག་ར་བའི་སྡེ་ཆེན་པོ་བཞེངས། རྟིང་ལ་རྒྱལ་པོ་ཇི་
བིག་ཐི་མུར་གྱི་སྲས་མོ། དཔལ་ལྡན་གནང་ལོ་ལྔ་བཞུགས། བདེ་ལ་བཀོད་
ནས་ཡར་བྱོན་མདོ་ཁམས་སུ་ཕེབས་ཤིང༌། འདིས་གདན་ས་ལོ་བདུན་མཛད་
དེ༑ དགུང་ལོ་ཉི་ཤུ་པ་མེ་མོ་ཕག་ལོ་སྨལ་པོ་ཟླ་བའི་ཚེས་བཅོ་བརྒྱད་ལ་ངོ་
མཚར་བའི་ལྟས་དུ་མ་དང་བཅས་ཏེ། མདོ་ཁམས་ཏྲེ་མཎྜལ་དུ་བདེ་བར་
གཤེགས་སོ། །དེའི་ཇོ་མོ་སྟག་འབུམ་བྱ་བ་ལ་སྲས་དྷརྨ་བྷ་དྲ་བྱ་བ་གཅིག་
འཁྲུངས་པ་གཞོན་ནུ་ལ་གཤེགས་སོ། །བླ་མ་ཡེ་ཤེས་འབྱུང་གནས་དགུང་ལོ་
ཉེར་ལྔ་བཞེས་པ་ཆུ་ཕོ་ཁྱི་ལོ་ལ་ལུང་ནག་གཉེར་པ་དཔལ་རིན་གྱི་གཞི་པ་ཡོད་
པའི། ཆོས་རིན་སྐྱིད་བྱ་བ་ལ་བླ་མའི་སྲས་གཅིག་འཁྲུངས་པ་ནི། བདག་ཉིད་
238
239



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཆེན་པོ་བཟང་པོ་དཔལ་བ་དེ་སྐྱེས་སྟོབས་ཀྱི་ཐུགས་རབ་ཕུན་སུམ་ཚོགས་པ་
མངའ་ཡང་། སྐུ་གཞོན་ནུའི་དུས་སློབ་གཉེར་ལ་སོགས་མཛད་རྒྱུ་ཆེར་མ་བྱུང་།
སྨན་ཚེའི་ཡུལ་སོགས་སུ་ཡུན་རིང་བྱོན་དགོས་པ་བྱུང་བས། བདག་ཉིད་ཆེན་
པོ་དྷརྨ་ཕ་ལ་སྐུ་གཤེགས་ནས། ལོ་བཅོ་བརྒྱད་ཀྱི་བར་ལ་གདུང་བརྒྱུད་དྲི་མ་
མེད་པ་དང་ཕྲིན་ལས་དབྱེར་མེད་པ། ཤར་པ་འཇམ་དབྱངས་རིན་ཆེན་རྒྱལ་
མཚན་པས་གདན་ས་མཛད། འཆད་ཉན་སྒོམ་སྒྲུབ། གཞན་ཕན་བསྟན་པའི་
བྱ་བ་རྒྱ་ཆེན་པོ་མཛད་ཅེས་གྲགས་སོ། །ཕྱིས་ཁང་གསར་ཏི་ཤི་སངས་རྒྱས་
དཔལ་བས་བླ་མ་བདག་ཉིད་ཆེན་པོའི་དབུ་འདོན་གོང་དུ་ཞུ་བ་ལེགས་པ་ལ་
བརྟེན་ནས། ཨོལ་ཇ་དུ་རྒྱལ་པོས་བདག་ཉིད་པ་སྨན་ཚེ་ནས་གདན་དྲངས་
གདུང་བརྒྱུད་དུ་མངའ་གསོལ། ངའི་བླ་མའི་གདུང་ཆད་དུ་ཕངས་པས་དབུས་
གཙང་དུ་བྱོན་ནས་གདུང་བརྒྱུད་འཕེལ་བར་གྱིས་གསུངས་པའི་ལུང་གནང་
ནས་ཐོག་མར་གོང་དུ་མ་ཅིག་ཧོར་མོ་ལ་སྲས་སློབ་དཔོན་ཆེན་པོ་བསོད་ནམས་
བཟང་པོ་ལྕམ་སྲིང་གཉིས་འཁྲུངས་པའི་བསོད་ནམས་བཟང་པོ་ནི་ལྕགས་མོ་་་་
ཡོས་ལོ་པ་ཡིན། གཞོན་དུས་བྱང་ངོས་སུ་གུའི་གུང་མཛད། དེ་རྟིང་གོང་མ་ཨ་
ཡུ་པར་པ་ཏ་གེ་གན་རྒྱལ་པོས་པའི་ལེན་དབང་གི་མཚན་དང་། སྲས་མོ་དཔོན་
མོ་མུན་གན་གནང་། ཡར་བྱོན་མདོ་ཁམས་སུ་སྐུ་གཤེགས་སོ། །བླ་མ་བདག་
ཉིད་ཆེན་པོས་དབུས་གཙང་དུ་ཕེབས་ནས། རྒྱལ་པོའི་ལུང་བཞིན་ཇོ་མོ་ལྔ་
ཁབ་ཏུ་བཞེས་ཤིང༌། གདུང་བརྒྱུད་གཅིག་པའི་གདན་ས་འཛིན་མཁན་གཞན་
མེད་པའི་དོན་གྱིས་ཡབ་མེས་ཀྱི་ཆོས་ལུགས་དྲི་མ་མེད་པ་རྣམས་ལ་གསན་
སྦྱོང་ཡང་མཛད། བླ་མ་འཕགས་པ་དང་དྷརྨ་ཕ་ལའི་ཕྱི་རྟེན་བཞུགས་པའི་
རྒྱ་བོད་ཡིག་ཚང་ཆེན་མོ། །
གསེར་ཐོག་གཡུ་ཐོག་དང་། ལྷ་ཁང་ཆེན་མོའི་ཐིགས་ཁང་དུ་དཀྱིལ་འཁོར་མི་
གཅིག་པ་དྲུག་བརྒྱ་སུམ་ཅུ་རྩ་དགུ་འབྲི་བ་ཤིང་མོ་ལུག་ལ་ལྕགས་རི་ཆེན་
པོ་བསྐོར་པ་སོགས་ཀྱི་ཞལ་བཀོད་མཛད་ཅིང་བསྟན་པ་དང་རྒྱལ་ ཁམས་
གདན་སའི་ཕྱིར་ཏུ་ཕྲིན་ལས་རྒྱ་ཆེན་པོ་མཛད། གདན་སའི་དཔལ་འབྱོར་
མངའ་ཐང་ཡང་བླ་མ་འདིའི་རིང་ལས་ཆེ་བ་མ་བྱུང་ཞེས་གྲགས་སོ། །བླ་མ་
འདིས་ལྷ་ཁང་བླ་བྲང་དུ་ལོ་བཅོ་ལྔ་བཞུགས། བུ་ཡན་དུ་རྒྱལ་པོས་གུ་ཤི་
གནང་ནས་གཞི་ཐོག་ཏུ་བསྐོས་གདན་ས་ལོ་ཞེ་ལྔ་ནས་རེ་གསུམ་གྱི་བར་དུ་ལོ་
བཅུ་དགུ་མཛད་དོ། །རེ་གསུམ་པ་ཤིང་ཕོ་བྱི་བའི་ལོ་ལ་གཞི་ཐོག་གཟིམ་ཁང་
དུ་བདེ་བར་གཤེགས་སོ། །བླ་མ་འདི་ཉིད་ལ་སྲས་ཡོངས་སུ་གྲགས་པ་དགུ།
གཞོན་ནུ་ལ་གཤེགས་པ་བཞི། སྲས་མོ་གཉིས་ཏེ་རིགས་ཀྱི་སྲས་ལྕམ་སྲིང་
བཅོ་ལྔ་བྱོན། གོང་དུ་སྨོས་པའི་མ་ཅིག་ཧོར་མོ་ལ་སྲས་བསོད་ནམས་བཟང་པོ་
ལྕམ་སྲིང་གཉིས་བོད་དུ་ཕེབས་ནས། ཡར་འབྲོག་དཔོན་ཆེན་གྱིས་ཇོ་མོ་ཕུལ་
བའི་མ་ཅིག་མང་མཁར་མ་ཀུན་དགའ་འབུམ་ཞེས་པ་ངང་མོར་གྲགས་པ་ལ།
བླ་མ་དམ་པ་ཀུན་དགའ་བློ་གྲོས་རྒྱལ་མཚན་དཔལ་བཟང་པོ་བ་ནི་ཡབ་དགུང་
ལོ་སོ་བརྒྱད་བཞེས་པའི་དུས་ས་མོ་ཕག་ལ་འཁྲུངས་ཏེ། འདིའི་རྣམ་པར་ཐར་
པ་ནི་བླ་མ་འཕགས་པ་དང་ཚུལ་མཚུངས་ཤིང་གོང་དུ་བྱོན། སི་ཏི་ཕ་ལ་ཡི་ཁྱུང་
གེ་གན་རྒྱལ་པོའི་བླ་མ་མཛད། ཏི་ཤིའི་མཚན་གསོལ། བསྟན་པའི་མངའ་
བདག་ཆེན་པོར་གྱུར་ཏེ། དགུང་ལོ་ཉི་ཤུ་རྩ་དགུ་པ་མེ་མོ་ཡོས་ལོ་ཟླ་བ་གཉིས་
པ་ལ་མེ་ཏོག་ར་བའི་སྡེ་ཆེན་པོར་ཞི་བར་གཤེགས་སོ། །ཡང་མ་ཅིག་ནམ་
མཁའ་རྒྱལ་མོ་ལ་སྲས་གསུམ་འཁྲུངས་པའི་ཆེ་བ་མཁས་བཙུན་ཆེན་པོ་ནམ་
240
241



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཁའ་ལེགས་པའི་བློ་གྲོས་རྒྱལ་མཚན་དཔལ་བཟང་པོ་ནི། ཡབ་དགུང་ལོ་ཞེ་
བཞི་པའི་དུས་ཤིང་ཕོ་འབྲུག་ལ་སྐུ་འཁྲུངས་ཏེ། སྐྱེས་སྟོབས་ཀྱི་ཐུགས་ རབ་
དང་ཡོན་ཏན་ཕུན་སུམ་ཚོགས་པ་མངའ་ཞིང༌། ཁྱད་པར་ཆོས་སྐྱོང་ཆེ་ཆུང་ལ་
ནུས་པ་ཐོན་པར་གྲགས་སོ། །གོང་ནས་ཀུ་ཤ་ལ་གོ་ལུག་རྒྱལ་པོས་ཀོན་ཏིང་གུ་
ཤིའི་མཚན་དང་ཤེལ་གྱི་ཐམ་ཁ་གནང་། གདན་ས་ལོ་བཅུ་དགུ་མཛད། དགུང་
ལོ་ སོ་དགུ་པ་ཆུ་མོ་ལུག་ གི་ལོ་ ཟླ་ བ་ དགུ་ པའི་ ཚེས་བརྒྱད་ ལ་གཞི་ཐོག་
གཟིམས་ཁང་དུ་བདེ་བར་གཤེགས་སོ། །དེའི་གཅུང་ཆེ་བ་གཞོན་ནུ་ལ་ སྐུ་
གཤེགས། ཆུང་བ་སློབ་དཔོན་ཆེན་པོ་ནམ་མཁའ་རྒྱལ་མཚན་དཔལ་བཟང་པོ་
ནི་ཡབ་དགུང་དུ་གཤེགས་པའི་ལོ་ཤིང་ཕོ་བྱི་བ་ལ་སྐུ་འཁྲུངས་ཏེ་ཀུ་ཤ་ལ་གོ་
ལུག་རྒྱལ་པོའི་བླ་མཆོད་མཛད། དགུང་ལོ་ཉི་ཤུ་པ་ལ་ཕོ་བྲང་དང་ཉེ་སར་བདེ་
བར་གཤེགས་སོ། །ཡང་མ་ཅིག་ཀུན་དགའ་ནམ་མཁའི་རྒྱན་ལ་སྲས་གསུམ་
འཁྲུངས་པའི་ཆེ་བ་སློབ་དཔོན་ཆེན་པོ་ཀུན་དགའ་ལེགས་པའི་འབྱུང་གནས་
རྒྱལ་མཚན་དཔལ་བཟང་པོ་ནི། ཡབ་མེས་ཀྱི་ཆོས་རྣམས་ཐུགས་སུ་ཆུད་
ནས་གོང་དུ་བྱོན། འཇའ་ཡན་དུ་རྒྱལ་པོའི་བླ་མ་མཛད་ཏི་ཤིའི་མཚན་གསོལ།
བསྟན་པའི་མངའ་བདག་ཆེན་པོར་གྱུར་ཏེ། མེ་ཏོག་ར་བའི་སྡེར་ཞི་བར་
གཤེགས་སོ། །དེའི་གཅུང་ཆེ་བ་བླ་མ་དམ་པ་ཀུན་དགའ་རྒྱལ་མཚན་དཔལ་
བཟང་པོ་ནི། ཡབ་དགུང་ལོ་ཞེ་དགུ་པའི་དུས་ལྕགས་ཁྱི་ལོ་ལ་སྐུ་འཁྲུངས་
ཏེ་ཉེར་གཉིས་པ་ལ་གོང་དུ་བྱོན། ཡེ་སུན་ཐེ་མུར་རྒྱལ་པོའི་དུས་སུ་ཆང་གུའི་
གུང་མཛད། འཇའ་ཡན་དུ་རྒྱལ་པོའི་སྐུ་ཚེའི་སྨད་དང་རིན་ཆེན་དཔལ་རྒྱལ་
པོའི་རིང་ཐོ་གན་ཐེ་མུར་རྒྱལ་པོའི་སྐུ་ཚེའི་སྟོད་རྣམས་ཏེ་རྒྱལ་པོ་རིམ་པ་གསུམ་
རྒྱ་བོད་ཡིག་ཚང་ཆེན་མོ།
གྱི་བླ་མ་མཛད། ཏི་ཤིའི་མཚན་གསོལ། བསྟན་པའི་བྱ་བ་རྒྱ་ཆེན་པོ་མཛད་དེ་
དགུང་ལོ་ལྔ་བཅུ་པ་ཕག་གི་ལོ་ལ།མེ་ཏོག་ར་བའི་སྡེ་ཆེན་པོར་ཞི་བར་གཤེགས་
སོ༑ ༑གཅུང་ཆུང་བ་གཅིག་གཞོན་ནུ་ལ་གཤེགས་སོ། །ཡང་མ་ཅིག་རེད་
མདའ་མ་ལྷ་ཅིག་ཉི་མ་རིན་ཆེན་ལ་སྲས་ལྕམ་སྲིང་གསུམ་འཁྲུངས་པའི་གཅེན་
དེ་གཞོན་ནུ་ལ་སྐུ་གཤེགས། དེ་འོག་སློབ་དཔོན་མ་ཀུན་དགའ་འབུམ། ཆུང་
བ་དབང་ཀུན་དགའ་ལེགས་པའི་རྒྱལ་མཚན་དཔལ་བཟང་པོ་ནི་ཡབ་དགུང་
ལོ་ཞེ་བདུན་པའི་དུས་ས་ཕོ་སྤྲེའུའི་ལོ་ལ་སྐུ་འཁྲུངས་ཏེ། གོང་མ་ཐོ་གན་ཐེ་
མུར་རྒྱལ་པོས་པའེ་ལེན་དབང་གི་མཚན་དང་། གསེར་གྱི་ཐམ་ཁ་བོད་ཆོལ་ཁ་
གསུམ་ལ་ཤེས་སུ་བཅུག་པའི་ལུང་བཟང་པོ་དང༌། སྔར་དབང་བསོད་ནམས་
བཟང་པོའི་ཇོ་མོ་ཡིན་པའི་དཔོན་མོའུ་བྷ་གན་དང་བཅས་པ་གནང་། དགུང་ལོ་
ཉེར་དགུ་པ་མེ་ཕོ་བྱི་བའི་ལོ་ལ་སྲད་ཕུའི་ས་ཆ་བླུབས་ཚག་ཚིག་བྱ་བར་སྐུ་
གཤེགས་སོ། །ཡང་མ་ཅིག་ཞ་ལུ་མ་གཞོན་ནུ་འབུམ་ལ་སྲས་མཆེད་བཞི་འ
ཁྲུངས་པའི། ཆེ་བ་ཏའི་དབེན་གུ་ཤི་ཀུན་དགའ་ཉི་མ་རྒྱལ་མཚན་དཔལ་
བཟང་པོ་བ་ནི། གཞོན་ནུ་ནས་ཡབ་མེས་ཀྱི་ཆོས་ལུགས་རྣམས་ཕུལ་དུ་ཕྱིན་
པར་མཁྱེན་ཏེ། ཏི་ཤི་ཀུན་བློ་བཞུགས་དུས་གོང་ནས་གདན་འདྲེན་བྱུང་། བྱོན་
ནས་སི་ཏི་ཕ་ལ་ཡི་ཁྱུང་གེ་གན་རྒྱལ་པོའི་བླ་མཆོད་མཛད། ཏའི་དབེན་གུ་ཤིའི་
མཚན་དང་ཤེལ་གྱི་ཐམ་ཁ་གནང་། འགྲོ་བ་མང་པོ་ལ་ཕན་པ་རྒྱ་ཆེན་མཛད་
དེ་ཆུ་ཕོ་ཁྱི་ལོ་ལ་ངོ་མཚར་བའི་ལྟས་དུ་མ་དང་བཅས་ཏེ་ཏའི་ཏུའི་ཕོ་བྲང་ཆེན་
པོར་བདེ་བར་གཤེགས་སོ། །དེའི་གཅུང་ཆེ་བ་འཇམ་དབྱངས་དོན་ཡོད་རྒྱལ་
མཚན་དཔལ་བཟང་པོ་ནི་ཡབ་དགུང་ལོ་ཞེ་དགུ་པའི་དུས་ལྕགས་ཕོ་ཁྱི་ལ་སྐུ་
242
243



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འཁྲུངས། འདི་ནི་འཇམ་དཔལ་དབྱངས་དངོས་ཡིན་པར་ཕྱོགས་ཐམས་ཅད་དུ་
གྲགས་པས། རྒྱས་པར་རྣམ་ཐར་དུ་ལྟའོ། །དགུང་ལོ་སོ་ལྔ་པ་ཤིང་ཕོ་སྤྲེའུའི་
ལོ་ཟླ་དང་པོའི་ཚེས་བཅུ་གཅིག་ལ། རིན་ཆེན་སྒང་གོང་མའི་གཟིམ་ཁང་དུ་ཞི་
བར་གཤེགས་སོ། །གཅུང་བར་པ་བླ་མ་དམ་པ་ཆོས་རྗེ་བསོད་ནམས་རྒྱལ་
མཚན་དཔལ་བཟང་པོ་ནི། ཡབ་དགུང་ལོ་ང་གཅིག་པའི་དུས་ཆུ་ཕོ་བྱི་བའི་ལོ་
ལ་སྐུ་འཁྲུངས་ཏེ། འདི་ནི་སངས་རྒྱས་ཐམས་ཅད་ཀྱི་ངོ་བོ་རྡོ་རྗེ་འཆང་དངོས་
ཡིན་པར་ཐེ་ཚོམ་མི་ཟའོ། །གུ་ཤིའི་མཚན་ཐོབ་ཅིང་ཐོ་གན་ཐེ་མུར་རྒྱལ་པོའི་
བླ་མ་ལ་གདན་འདྲེན་རིམ་པར་བྱུང་ནའང་། ཆོས་ཁོ་ན་དོན་དུ་གཉེར་ནས་མ་
བྱོན་བསྟན་པའི་བྱ་བ་རྒྱ་ཆེན་པོ་མཛད་ནས་དགུང་ལོ་དྲུག་ཅུ་རེ་བཞི་པ་ཤིང་མོ་
ཡོས་ལོ་ཟླ་བ་དྲུག་པའི་ཉི་ཤུ་ལྔ་ལ་ངོ་མཚར་བའི་ལྟས་དུ་མ་དང་བཅས་
ཏེ་དཔལ་བསམ་ཡས་ལྷུན་གྱིས་གྲུབ་པའི་བླ་བྲང་བཀྲ་ཤིས་སྒང་གི་གཟིམ་
ཁང་དུ་བདེ་བར་གཤེགས་སོ། །གཅུང་ཆུང་བ་གཅིག་གཞོན་ནུ་ལ་སྐུ་གཤེགས་
ཟེར། དེ་རྣམས་ཀྱིས་བླ་མ་བདག་ཉིད་ཆེན་པོའི་སྲས་ལྕམ་སྲིང་བཅོ་ལྔའི་རྣམ་
ཐར་ཟུར་ཙམ་བསྟན་ཟིན་པའོ། །
བླ་མ་བདག་ཉིད་ཆེན་པོའི་སྲས་དེ་རྣམས་ལ་བརྒྱུད་པ་ཇི་ལྟར་འཁྲུངས།
བླ་བྲང་གང་གང་གི་ཞལ་བདག་མཛད་པ་ནི། གོང་དུ་དབང་བསོད་ནམས་
བཟང་པོའི་ཇོ་མོ་དཔོན་མོ་བྷནྡ་གན་ལ་སློབ་དཔོན་ཆེན་པོ་རཏྣ་ཤྲཱི་བྱ་བ་ཤིང་
ཕོ་བྱི་བ་ལ་འཁྲུངས་ནས་དགུང་ལོ་ཉེར་ལྔ་པ་ས་ཕོ་བྱི་བའི་ལོ་ལ་རྒྱ་ཡུལ་དུ་སྐུ་
གཤེགས་སོ། །ཏི་ཤི་ཀུན་དགའ་རྒྱལ་མཚན་ལ་བསྙེན་རྫོགས་མ་མཛད་གོང་
དུ་མ་ཅིག་བྱང་པ་མོ་ལ། སློབ་དཔོན་ཆེན་པོ་ཆོས་ཀྱི་རྒྱལ་མཚན་དཔལ་བཟང་
རྒྱ་བོད་ཡིག་ཚང་ཆེན་མོ།
པོ་བ་ཆུ་ཕོ་སྤྲེའུའི་ལོ་ལ་འཁྲུངས་ཤིང་། ཀུན་སྤངས་པའི་ལྕམ་མོ་ལ་སློབ་དཔོན་
ཆེན་པོ་བློ་གྲོས་རྒྱལ་མཚན་དཔལ་བཟང་པོ་བ་ཡང་ཆུ་ཕོ་སྤྲེལ་ལོ་དེ་ཀ་ལ་སྐུ་
འཁྲུངས་ཏེ། ཐོ་གན་ཐེ་མུར་རྒྱལ་པོས་ཏའི་དབེན་གུ་ཤིའི་མཚན་དང་། ལུང་
བཟང་པོ་གནང་སྐུ་མཆེད་འདི་གཉིས་ཀྱིས། ལྷ་ཁང་བླ་བྲང་དུ་བཞུགས་སོ། །
བླ་མ་མཁས་བཙུན་ཆེན་པོའི་མ་ཅིག་དཔོན་མོ་དགེ་འདུན་འབུམ་ལ་སྲས་སློབ་
དཔོན་ཆེན་པོ་ཀུན་དགའ་རིན་ཆེན་རྒྱལ་མཚན་དཔལ་བཟང་པོ་བ་ས་མོ་ཡོས་
ལ་སྐུ་འཁྲུངས་ཏེ། ཐོ་གན་ཐེ་མུར་རྒྱལ་པོས་ཐོ་ལིང་ཤི་ཏ་ཧུ་ཏའི་དབེན་གུ་
ཤིའི་མཚན་དང༌། ཤེལ་གྱི་ཐམ་ཁ་གནང་གཞི་ཐོག་བླ་བྲང་བསྐྱངས། གདན་
ས་མཛད་དེ་དགུང་ལོ་དྲུག་ཅུ་རེ་གཅིག་པ་ས་མོ་ཡོས་ལོ་ལ། གཙང་ཆུ་མིག་རིང་
མོར་བདེ་བར་གཤེགས་སོ། །དབང་ཀུན་དགའ་ལེགས་པའི་ཇོ་མོ་གུང་ཐང་
ཁབ་པའི་ལྷ་ཅིག་ཀུན་སྐྱོང་རྒྱལ་མོ་ལ་སློབ་དཔོན་མ་བསོད་ནམས་འབུམ་
འཁྲུངས་ཤིང༌། ཏི་ཤི་གྲགས་པ་འོད་ཟེར་གྱི་དཔོན་མོ། མ་ཅིག་དགེ་འདུན་
འབུམ་ལ་སྲས་ཆེ་བ་བླ་མ་ཆེན་པོ་བསོད་ནམས་བློ་གྲོས་རྒྱལ་མཚན་དཔལ་
བཟང་པོ་བ་ནི། ཡབ་དགུང་ལོ་ཉེར་ལྔ་པའི་དུས་ཆུ་ཕོ་སྤྲེའུའི་ལོ་ལ་སྐུ་འཁྲུངས་
ཏེ༑ ཡབ་མེས་ཀྱི་ཆོས་ལུགས་དང་ཆེ་བའི་ཡོན་ཏན་ཕུན་སུམ་ཚོགས་པ་མངའ་
ཞིང་དགུང་ལོ་ཉེར་གསུམ་པའི་དུས། ཁོང་རང་གི་དཔོན་སྐྱ་སློབ་དཔོན་རིན་
བཟང་གི་དོ་དམ་བྱས། རྫོང་ཁའི་རྩ་བདག་དཔོན་ཆེན་ཀུན་དགའ་བཟང་པོའི་
ནུ་བོ་དཔོན་གཞོན་ནུ་དཔལ་གྱི་ཚ་བོ་དཔོན་དོན་གྲུབ་དཔལ་བྱ་བ་ལས་རྫོང་རི་
ཉོས་ནས། སྟག་ཚང་རྫོང་ཁའི་འགྲམ་ཤིང་ཕོ་རྟ་ལོ་ཟླ་བ་གསུམ་པའི་ཚེས་ལྔ་
ནས་གཏིང། དགོན་རྫོང་བླ་ཆེན་པ་སྐུ་མཆེད་ལ་ཕུལ་བ་ཡིན། སུམ་ཅུ་བཞེས་
245
244



1
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པའི་གླང་ལོ་ལ་ཐོ་གན་ཐེ་མུར་རྒྱལ་པོས་གསེར་ཡིག་པ་དྷརྨ་ཀིརྟི་དང༌། ཨའི་
བུ་དབེན་ཤི་སྔ་རྟིང་དུ་མངགས། ཏི་ཤིའི་མཚན་བོད་ནས་གསོལ་ཅིང་གཅུང་པོ་
ལ་སའི་ལེན་དབང་གི་ལས་ཀ་དང༌། སྟག་ཚང་རྫོང་ཁར་ཆུ་མིག་ཁྲི་འོག་གང་
ཡིན་ གྱི་མདའ་སྒོ་སླེབ་དུ་ ཆུག་གསུངས་པའི་ལུང་བཟང་པོ་དང་ བཅས་ པ་
གནང་། བླ་ཆེན་པ་གོང་དུ་གདན་དྲངས། རྒྱལ་པོའི་བླ་མ་མཛད། དགུང་ལོ་སོ་
གཅིག་པ་ཆུ་ཕོ་སྟག་ལོ་ཟླ་བ་བཅུ་པ་ལ་མེ་ཏོག་ར་བར་བདེ་བར་གཤེགས་སོ།།
དེའི་གཅུང་གཅིག་གཞོན་ནུ་ལ་སྐུ་གཤེགས་ཟེར། གཅུང་ཆུང་བ་སློབ་དཔོན་
ཆེན་པོ་གྲགས་པ་རྒྱལ་མཚན་དཔལ་བཟང་པོ་བ་ནི། མེ་ཕོ་བྱི་བའི་ལོ་ལ་ཡབ་
སྐུ་གཤེགས་ནས་ཟླ་བ་དྲུག་སོང་བ་དང་སྐུ་འཁྲུངས། གོང་མ་ཐོ་གན་ཐེ་མུར་
གྱིས། པའེ་ལེན་དབང་གི་མཚན་དང་ཐོང་ཛི་གཡས་གཡོན་གྱི་ཁྲིམས་ར་ཉི་མ་
ནུབ་ཕྱོགས་ལ་ཤེས་སུ་བཅུག་པའི་ལུང་བཟང་པོ་དང་བཅས་པ་གནང་། རྣལ་
འབྱོར་གྱི་དབང་ཕྱུག་ཆེན་པོར་གྲགས་ཤིང་ཁྲིམས་གཉིས་ཀྱིས་མཛད་ཕྲིན་རྒྱ་
ཆེན་པོ་མཛད། དགུང་ལོ་ཞེ་གཅིག་པ་མེ་ཕོ་འབྲུག་གི་ལོ་ཟླ་བ་དང་པོའི་ཉེར་
གཉིས་ལ་ངོ་མཚར་བའི་ལྟས་དུ་མ་དང་བཅས་ཏེ་སྟག་ཚང་རྫོང་ཁའི་གཟིམ་
ཁང་རྙིང་མར་བདེ་བར་གཤེགས་སོ། །འདི་པ་སྐུ་མཆེད་པས་དུས་མཆོད་བླ་
བྲང་འཛིན་སྐྱོང་མཛད་དོ། །འཇམ་དབྱངས་དོན་ཡོད་རྒྱལ་མཚན་པ་བསྙེན་
རྫོགས་མ་མཛད་གོང་དུ་མ་ཅིག་ཞ་ལུ་མ་ལ་སྲས་བླ་ཆེན་ཀུན་དགའ་རྒྱལ་
མཚན་པ་འཁྲུངས་ཤིང༌། འདི་པ་ཡབ་སྲས་ཁུ་དབོན་པས་རིན་ཆེན་སྒང་བླ་
བྲང་འཛིན་སྐྱོང་མཛད། ཕྱིས་ཆོས་རྗེ་བླ་མ་དམ་པས་བླ་བྲང་དུས་མཆོད་པ་ལ་
སྦྱར་ནས་དབོན་བརྒྱུད་རྣམས་ཀྱིས་ཤིང་ཁང་བླ་བྲང་སྐོར་དང་ཤབ་དགེ་ལྡིང་
246
རྒྱ་བོད་ཡིག་ཚང་ཆེན་མོ།
ལ་སོགས་འཛིན་པ་འདིའོ། །ཡང་བླ་མ་མཆེད་དེ་རྣམས་ལ་དབོན་སྲས་ཇི་ལྟར་
འཁྲུངས་ན། ལྷ་ ཁང་པ་ཆོས་ཀྱི་རྒྱལ་མཚན་པ་བསྙེན་རྫོགས་མ་མཛད་གོང་
དུ་ཏའི་དབེན་བྱང་པའི་ཇོ་མོ་ལ་སྲས་ཆེ་བ། ཆོས་རྗེ་ཀུན་དགའ་བཀྲ་ཤིས་རྒྱལ་
མཚན་དཔལ་བཟང་པོ་བ་ས་མོ་གླང་ལ་སྐུ་འཁྲུངས་ཏེ་མཁས་བཙུན་བཟང་
གསུམ་གྱི་ཡོན་ཏན་ཕུན་སུམ་ཚོགས་པ་མངའ་ཞིང་། དགུང་ལོ་རེ་བཞི་པའི་
དུས་ཆུ་ཕོ་འབྲུག་ལོ་ལ་རྒྱ་ནག་རྟའི་མིང་རྒྱལ་པོས་གདན་འདྲེན་ལ་མངགས་
པའི་གསེར་ཡིག་པ་ཏའི་ཏཱ་བཞིན་དང༌། ཨ་ནུ་དྲི་ཧོར་པ་རྣམས་ཀྱིས་བསུས་
ནས་གནམ་ཐད་ཀྱི་ཕོ་བྲང་དང༌། རྒྱ་ནག་རི་བོ་རྩེ་ལྔར་བྱོན། རྒྱལ་པོའི་བླ་མ་
ཏི་ཤི་མཛད། ཅིང་གྱོ། ཏའི་ཆིང་། ཧ་ཝམ། སི་ཐེན། ཤང་ཤེན། ཀིམ་ཀང།
ཏའི་ཀོམ། ཀོམ་མིའི། བ་ཝོ་བོད་སྐད་དུ་བསྒྱུར་ན་ཕྲིན་ལས་སྣ་ཚོགས་རྒྱས་པ།
དམ་ཆོས་མཆོག་ཏུ་རྒྱས་པ། ཡང་དག་པའི་ཡེ་ཤེས་སྙིང་རྗེ་རྒྱ་ཆེན་ཀུན་ལ་
རྒྱས་པར་ཕན་པ། ཞིང་སྲུངས་ཤིང་། བསྟན་པ་བཤད་པ། ཡང་དག་པར་རིག་
པ༑ ཐེག་ཆེན་ཆོས་ཀྱི་རྒྱལ་པོ། ནུབ་ཀྱི་མཆོག་ཏུ་དགེ་བ། རྡོ་རྗེ་ཀུན་ཁྱབ། །
འོད་ཟེར་ཆེན་པོའི་སངས་རྒྱས་ཞེས་པའི་མཚན་གྱི་རྣམ་གྲངས་འདི་རྣམས་
གསོལ། ཤེལ་གྱི་ཐམ་ཁ་དང་ལུང་བཟང་པོ་གསེར་གྱི་འཁོར་ལོ་རྩིབས་སྟོང་
དང་ལྡན་པས་མགོ་བྱས་པའི་འབུལ་བ་དཔག་ཏུ་མེད་པ་དང་བཅས་པ་གནང་།
ལྷ་ཁང་ཆེན་མོ་ཕྱག་ཏུ་ལེན་པ་ལ་སོགས། གདན་སའི་ཕྱག་ཕྱིར་འགྱུར་བའི་
ཐུགས་ཁུར་ཆེན་པོ་བསྣམས་པས་ས་སྐྱ་པའི་བསྟན་པ་མེ་རོ་སླང་པ་ལྟ་བུར་
གྱུར་པས་ན་སྐུ་དྲིན་ཤིན་ཏུ་ཆེ་ཞིང་རྒྱ་ནག་ཏུ་ལོ་ངོ་གསུམ་བཞུགས། ཤིང་ཕོ་རྟ་
ལོ་ལ་བོད་དུ་ཕེབས་ནས་བསྟན་པ་དང༌། འགྲོ་བའི་དོན་རྒྱ་ཆེན་པོ་མཛད་དེ།
247



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དགུང་ལོ་དོན་བདུན་པ་ཤིང་མོ་སྦྲུལ་གྱི་ལོ་ཟླ་བ་བདུན་པའི་ཚེས་བཅུ་ལ་ལྷ་
ཁང་ཆེན་མོའི་ཡང་རྩེར་བདེ་བར་གཤེགས་སོ། །དེའི་གཅུང་པོ་བླ་མ་ཆེན་པོ་
བསོད་ནམས་བཀྲ་ཤིས་རྒྱལ་མཚན་དཔལ་བཟང་པོ་ཞེས་པ་སྦས་པའི་རྣལ་
འབྱོར་ཆེན་པོ་འདི་ཉིད་ཀྱིས་ཀྱང་བསྟན་པ་དང་འགྲོ་བའི་དོན་ཡུན་རིང་དུ་
མཛད་དེ། ས་ཕོ་བྱི་བའི་ལོ་ལ་དཔལ་ལྡན་ལྷ་རྩེ་རྫོང་གི་གཟིམ་ཁང་དུ་བདེ་
བར་གཤེགས་སོ། །ལྕམ་མོ་གཅིག་ཡང་འཁྲུངས། ཡང་དཔོན་ཆེན་དབང་
ཕྱུག་དཔལ་གྱི་ཇོ་མོ་དཔོན་མོ་སྐྱིད་དཔལ་ལ་དྲུང་ཆོས་རྒྱལ་བའི་སྲས་གཉིས་
བྱུང་བ་ནི། བླ་མ་རྡོ་རྗེ་རིན་ཆེན་པ་དང་བླ་མ་དྷརྨ་དཔལ་ལོ། །གཞི་ཐོག་ཀུན་
རིན་པའི་ཇོ་མོ་ཉི་ཐོག་དབོན་མོ་ལ་སྲས་གཅིག་འཁྲུངས་པས་གཞོན་ནུ་ལ་
གཤེགས་ཤིང་། མཉམ་མེད་དབོན་མོ་ལ་འཁྲུངས་པའི་སྲས་ཆེ་བ། བློ་གྲོས་
རྒྱལ་མཚན་པ་ལ་རྒྱ་ནག་རྟའི་མིང་རྒྱལ་པོས། རྟའི་གུ་ཤིའི་མཚན་དང༌།
གསེར་ཐམ་གནང་གདན་ས་མཛད། གཅུང་པོ་གྲགས་པ་བློ་གྲོས་པ་གཙང་ཆུ་
མིག་རིང་པོ་དང་ཤབ་སྨད་ན་བཞུགས་སོ། །ཡང་དབང་གྲགས་པ་རྒྱལ་མཚན་
ཇོ་མོ་བྱང་པ་མ་ཅིག་ལྷ་མོ་རིན་ཆེན་ལ། སྲས་ཆེ་བ་ཀུན་དགའ་ལེགས་པའི་
རྒྱལ་མཚན་དཔལ་བཟང་པོ་ནི། ཡབ་དགུང་ལོ་ཉེར་གཉིས་པའི་དུས་མེ་མོ་
བྱའི་ལོ་ལ་སྐུ་འཁྲུངས། ཐོ་གན་ཐེ་མུར་རྒྱལ་པོས་རྟའི་དབེན་གུ་ཤིའི་མཚན་
དང༌། ལུང་བཟང་པོ་གནང༌། དགུང་ལོ་ཉེར་བརྒྱད་པ་ཤིང་ཕོ་བྱི་བ་ལ་རྟ་ནག་
རི་ཁུད། གསེར་ཁང་བླ་བྲང་དུ་བདེ་བར་གཤེགས་སོ། །དེའི་གཅུང་པོ་དབང་
རྣམ་སྲས་རྒྱལ་མཚན་དཔལ་བཟང་པོ་བ་ནི། ཡབ་དགུང་ལོ་ཉེར་ལྔ་པའི་
དུས་ལྕགས་ཕོ་བྱི་བའི་ལོའི་ཟླ་བ་དང་པོ་ལ་སྐུ་འཁྲུངས་ཏེ། ཐོ་གན་ཐེ་མུར་
རྒྱ་བོད་ཡིག་ཚང་ཆེན་མོ།
རྒྱལ་པོས་ཁོང་རང་གི་སྲས་ཆེ་བ་དང་མཉམ་པའི་ལས་ཀ་རི་རྩིང་དབང་གི་
མཚན་གསེར་ཐམ། གསེར་སྒོར། དངུལ་སྒོར། དབང་ཧུ། ཧུ་ཡེ། བྱང་ཤི ཟི་མ་
རྣམས་དང་གཡས་གཡོན་གྱི་ཁྲིམས་ར་བརྒྱད། ཁྲིམས་ཀྱི་ཐི་ས་པ། ཕ་མིང་ག
ཅིག་པའི་ཧུ་ཤི ཉི་མ་ནུབ་ཕྱོགས་ལ་ཤེས་སུ་བཅུག་པའི་ལུང་བཟང་པོ་དང་
བཅས་པ་གནང་ནས་ཁྲིམས་གཉིས་ཀྱི་ཕྲིན་ལས་རྒྱ་ཆེན་པོ་ལ་མངའ་བརྙེས་
པར་མཛད། དགུང་ལོ་ཞེ་དགུ་པ་ས་ཕོ་བྱི་བའི་ལོ་ཧོར་ཟླ་བཞི་པའི་ཉེར་བཞི་
ལ་ངོ་མཚར་བའི་ལྟས་དུ་མ་དང་བཅས་ཏེ་སྨོན་མཁར་རྩེ་གདོང་རྫོང་གི་གཟིམ་
ཁང་དུ་བདེ་བར་གཤེགས་སོ། །ཡང་རྩེ་གདོང་པ་མ་ཅིག་སྲས་འདྲེན་ལ་པའེ་
ལེན་དབང་གི་སྲས་པོ་སློབ་དཔོན་ཆེན་པོ་ཆོས་ཀྱི་བསོད་ནམས་རྒྱལ་མཚན་
དཔལ་བཟང་པོ་པ་ནི། ས་མོ་ཕག་གི་ལོ་ལ་སྐུ་འཁྲུངས་ཏེ། གཞོན་ནུ་ནས་ཡབ་
མེས་ཀྱི་ཆོས་ལུགས། གསང་སྔགས་གསར་རྙིང་གི་རྒྱུད་ལུང་མན་ངག ཕྱི་ནང་
གི་ཡོན་ཏན་མཐའ་དག་ཐུགས་སུ་ཆུད་ཅིང་ཁྱད་པར་དུ་ཆོས་རྗེ་དཔལ་ལྡན་བླ་
མ་དམ་པའི་ཐུགས་ལ་མངའ་ཚད་ཀྱི་ཡོན་ཏན་བུམ་པ་གང་བྱོ། བླ་བྲང་རིན་
ཆེན་སྒང་ལ་གཏོགས་པའི་གཙང་ཕྱོགས་ཀྱི་རྫོང་གཞིས། ས་ཆ་དབང་རིགས་
གང་ཡོད་དང་བཅས་པ་གནང་། རིམ་གཉིས་ཟབ་མོ་ལ་གཡེལ་བ་མེད་ཅིང་།
འགྲོ་བ་ཀུན་ལ་བྱམས་དང་བརྩེ་བའི་བདག་ཉིད། སེམས་དཔའ་ཆེན་པོར་
གྲགས་པ་དེ་ཉིད། དགུང་ལོ་བདུན་ཅུ་པ་ས་ཕོ་སྤྲེའུའི་ལོ་ཧོར་ཟླ་གསུམ་པའི་
ཚེས་བརྒྱད་ལ་འཇའ་འོད་མེ་ཏོག་གི་ཆར་ལ་སོགས་པ་དང་བཅས་ཏེ་གཡས་རུ་
སྲིན་པོ་རིའི་རྣམ་རྒྱལ་སྒང་གི་གཟིམ་ཁང་དམར་མོར་བདེ་བར་གཤེགས་སོ། །
འདི་དང་ཡབ་ཡུམ་གཅིག་པའི་ལྕམ་མོ་སློབ་དཔོན་མ་བཀྲ་ཤིས་འབུམ་བྱ་བ་
248
249



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཡང་འཁྲུངས་སོ། །ཡང་ཐོ་ཛི་དབོན་མོ་ལ་པའེ་ལེན་དབང་གི་སྲས་མོ་སློབ་
དཔོན་མ་བྱང་སེམས་བསོད་ནམས་རྒྱལ་མོ་ཡང་འཁྲུངས་སོ། །དེ་རྟིང་བླ་ཆེན་
ཀུན་རྒྱལ་བའི་ཇོ་མོ་སྙེ་མོ་སྐུ་ཞང་གི་སྲས་མོ། མ་ཅིག་ནམ་མཁའ་རྒྱལ་མོ་
ལ་སློབ་དཔོན་ཆེན་པོ་ནམ་མཁའ་རྒྱལ་མཚན་པ་སྐུ་མཆེད་གཉིས་འཁྲུངས་
ཏེ་ཤབ་དགེ་སྡིང་ན་བཞུགས་པའོ། །ལྕམ་མོ་ཞིག་ཀྱང་འཁྲུངས་སོ། །དེ་རྟིང་ལྷ་
རྩེ་བ་བླ་ཆེན་བསོད་ནམས་བཀྲ་ཤིས་པའི་སྲས་གཅིག་ཉི་ཤར་དཔོན་མོ་ནམ་
མཁའ་རྒྱལ་མོ་ལ་འཁྲུངས་པ་ནི། སློབ་དཔོན་ཆེན་པོ་བཀྲ་ཤིས་རྒྱལ་མཚན་
པ་དེས་ཐེག་ཆེན་ཆོས་རྗེའི་གདན་ས་མཛད་དོ། །ལྷ་ཁང་ཆེན་མོ་ན་བཞུགས་
སོ༑ ༑ཡང་གཞི་ཐོག་བློ་གྲོས་རྒྱལ་མཚན་པའི་སྲས་གཅིག་ཡང་ཟུར་དུ་འཁྲུངས་
པ་ནང་ཆེན་རིམ་པས་དབུ་འདོན་ཞབས་ཏོག་མཛད་ནས། སློབ་གཉེར་གསན་
སྦྱངས་མཐར་ཐོན་པ་དང་། གཞི་ཐོག་གི་གདན་སའི་འོས་སུ་བྱེད་དོ། །ཡང་ཏ་
དབེན་ཀུན་དགའ་ལེགས་པའི་ཧུ་ཤིའི་ལྕམ་མོ་ཞེས་པ་ལ་སློབ་དཔོན་མ་ཀུན་
དགའ་འབུམ་ཟེར་བ་གཅིག་བྱུང་ངོ༌། །ཡང་དབང་རྣམ་སྲས་པའི་སྲས་པོ་
གཉིས། སྲས་མོ་ལྔ་འཁྲུངས་པ་ནི། སྔ་སོར་མ་ཅིག་ཉི་མ་འབུམ་བྱ་བ་ལ་སློབ་
དཔོན་ཆེན་པོ་ཀུན་དགའ་བློ་གྲོས་པ་འཁྲུངས་ཏེ། ས་ཕོ་བྱི་བའི་ལོ་ལ་བླ་བྲང་
རིན་ཆེན་སྒང་གོང་མར་བདེ་བར་གཤེགས་སོ། །ཡར་འབྲོག་པ་མ་ཅིག་བསོད་
ནམས་འབུམ་ལ། སྲས་པོ་སློབ་དཔོན་ཆེན་པོ་ནམ་མཁའ་ལེགས་པའི་བློ་གྲོས་
རྒྱལ་མཚན་དཔལ་བཟང་པོ་བ་ཡབ་དགུང་ལོ་བཞི་བཅུ་པའི་དུས་ས་མོ་ཡོས་
ལོ་ཟླ་བ་བཅུ་པའི་ཚེས་བཅོ་ལྔ་ལ་འཁྲུངས་ཏེ། དགུང་ལོ་བཅུ་དྲུག་པའི་ཐོག
ཤིང་ཕོ་རྟ་ལོ་ལ་ཐེག་ཆེན་ཆོས་རྗེའི་སྐུ་དྲིན་ལས་རྒྱ་ནག་རྟའི་མིང་རྒྱལ་པོས་ཧུ་
རྒྱ་བོད་ཡིག་ཚང་ཆེན་མོ།
ཀྱ་ཧོ་དབང་གི་མཚན་དང༌། གསེར་ཐམ། བོད་ལ་ཤེས་སུ་བཅུག་པའི་ལུང་
བཟང་པོ་དང་བཅས་པ་ཞུ་མ་དགོས་པར་གནང་ནས། ཁྲིམས་གཉིས་ཀྱི་མཛད་
པ་ཕྲིན་ལས་དར་ཞིང་རྒྱས་པར་བཞུགས་སོ། །དེའི་ལྕམ་མོ་ཆེ་བ་སློབ་དཔོན་
མ་ནམ་ཡར་འབྲོག་མ།མཁའ་འབུམ་དང་། འཛོམ་ལྷ་རྩེ་མ།པ་རྒྱལ་མོ། ཀུན་དགའ་
ཤངས་པ་མ།འབུམ། ལྷ་མོ་ཟུར་རྩ་མ། རིན་ཆེན། ནམ་མཁའ་རྒྱལ་མོ་ཕྲག་ན་མ་བྱ་བ་
དང་ལྔ་འཁྲུངས་སོ། །མདོར་ན་དང་པོ་གནམ་ལྷ་མཆེད་གསུམ་ནས། དེ་ལྔ་
ཡན་ལ། གདུང་རབས་ཉི་ཤུ་རྩ་ལྔ་སོང་ཞིང་སོ་སོར་གྱེས་པའི་རྣམ་གྲངས་ནི།
དགུ་བཅུ་གོ་བདུན་ཡོད་ལ་ལྕམ་མོ་ཉི་ཤུ་རྩ་གཅིག་བྱུང་བར་བཞེད་དོ། །ཚེ་
རབས་ཀུན་ཏུ་དཔལ་ལྡན་བླ་མ་ལ། །མི་ཕྱེད་དད་པའི་ཤུགས་ཀྱིས་ཀུན་བླངས་
ནས། །བླ་མ་བརྒྱུད་པའི་རྣམ་ཐར་ཐོར་བུ་ཙམ། །བྲིས་པའི་དགེ་བས་བསྟན་པ་
འཕེལ་བ་དང་། །བརྒྱུད་འཛིན་སྐུ་ཚེ་དཔལ་འབྱོར་རབ་རྒྱས་ཏེ། །གདུལ་བྱ་
རྣམ་མཁྱེན་ས་ལ་མྱུར་འཁོད་ཤོག །འཁོན་གྱི་གདུང་བརྒྱུད་བྱོན་ཚུལ་མདོར་
བསྡུས་ནི། །འཇམ་དཔལ་དབྱངས་ཀྱི་རྣམ་འཕྲུལ་སྣ་ཚོགས་ལས། །བསྟན་
དང་འགྲོ་བའི་དོན་ལ་འཇིག་རྟེན་དུ། །འཁོན་གྱི་གདུང་བརྒྱུད་མུ་ཏིག་ཕྲེང་བ་
ལ༑ ༑བྱོན་པའི་རིམ་པ་མདོར་བསྡུས་ཉི་ཤུ་ལྔ། །རྒྱས་པར་ཕྱེ་ན་རྣམ་གྲངས་དགུ་
བཅུ་བདུན། །ཧོར་གྱི་བླ་མ་ས་པཎ་ཆོས་རྒྱལ་འཕགས། །ཀུན་བློ་ཀུན་དགའ་
ལེགས་འབྱུང་ཀུན་རྒྱལ་དང༌། །བླ་ཆེན་བསོད་བློ་ཡན་ལ་ཏི་ཤི་དྲུག །རྒྱ་ནག་
རྒྱལ་པོའི་ཏི་ཤི་ཐེག་ཆེན་ཡིན། །རྒྱལ་བརྒྱུད་གཙུག་རྒྱན་རྣམས་ཀྱི་ཆོས་ཁྲིམས་
དར། །བླ་མའི་དབོན་པོ་རྒྱལ་པོའི་སྲས་ཀྱི་དོད། །འགྲོ་མགོན་ཕྱག་ན་བསོད་
བཟང་ཀུན་དགའ་ལེགས། །གྲགས་པ་རྒྱལ་མཚན་བཞི་པོ་པཱའེ་ལེན་དབང་། །
250
251



རྒྱ་བོད་ཡིག་ཚང་ཆེན་མོ།
དབང་གི་ཁྲིམས་ར་འཛིན་པ་ས་སྐྱ་པའི། །གདུང་བརྒྱུད་རིམ་པའི་ཕྲིན་ལས་
དར་རྒྱས་ཤོག །
༈ ཆོས་རྗེའི་བུ་ཆེན་ཤར་ནུབ་གུང་གསུམ་ལ་སོགས་བྱོན་ཚུལ་
བཞུགས། །
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཐོ་ཛི་གཡས་གཡོན་ཁྲིམས་ར་གསོལ་གཟིམས་ཡིན། །རྣམ་སྲས་རྒྱལ་མཚན་
བུའུ་ཆེའི་མཚན། །རི་རྩིང་དབང་དང་ཁྲིམས་ར་བརྒྱད་པོ་ནི། །དབང་ཧུ་ཧུ་ཡེ་ཇ་
ཤི་ཟི་མ་བཞི། །གཡས་གཡོན་འཇིག་སུན་གསོལ་གཟིམས་ཡིག་ཚང་དང༌། །
ལས་ཆེན་རུ་གཉིས་བཅས་པ་ཡིན་ཞེས་ལོ། །རྩ་བའི་ཧུ་ཤི་ཕིང་གཅིག་མི་དཔོན་
དེ༑ ༑དབང་དང་ཁྲིམས་ར་བྱིངས་པོའི་ཐ་སར་བསྐོས། །རྒྱ་ནག་རྒྱལ་པོས་ནམ་
མཁའ་ལེགས་པ་ལ། །ཧུ་ཀྱ་དབང་བསྐོས་རྒྱལ་ཁྲིམས་བདེ་བར་སྐྱོང་། ཁྲིམས་
གཉིས་དར་ཞིང་བདེ་བའི་ཕྲིན་ལས་མཛད། །འཁོན་སྟོན་དཀོན་མཆོག་རྒྱལ་
པོས་ས་སྐྱའི་འགྲམ། །ཆུ་མོ་གླང་གཏིང་དྲུག་ཅུ་སྐོར་དྲུག་སྟེ། །ཤིང་ཕོ་སྟག་
འདིས་ལོ་གྲངས་སུམ་བརྒྱ་དང༌། །དྲུག་ཅུ་རེ་གཅིག་སོང་ཞིང་འཕགས་པའི་
དུས། །ཤཱཀྱ་བཟང་པོས་མེ་ཕོ་འབྲུག་ལོ་ལ། །ལྷ་ཁང་ཆེན་མོ་བཞེངས་ནས་
ཤིང་སྟག་ཡན། །དྲུག་ཅུ་ཕྲག་གསུམ་གཉིས་ཀྱི་ཆད་པ་སོང་། །ཤིང་མོ་ལུག་ལ་
བདག་ཉིད་ཆེན་པོ་དང༌། །དཔོན་ཆེན་ཨང་ལེན་དུས་སུ་དཔོན་པོ་རིའི། །
ལྕགས་རི་ལྷ་ཆེན་ལྕགས་རི་ཕྱི་མའང་བཏབ། །འབྲི་ཁུང་བཅོམ་པས་སྟོད་ཧོར་
རྒོལ་བ་བཟློགས། །དེ་ནས་ཤིང་སྟག་སྲོག་རྨེ་བརྒྱད་དཀར་དབུས། །ཡོད་པ་
འདི་ཡན་ལོ་གྲངས་བརྒྱ་ཕྲག་གཅིག །བདུན་དང་བཅས་པ་སོང་ཞེས་རྒན་
རབས་གླེང༌། །ས་སྐྱ་པཎ་ཆེན་དྲུག་ཅུ་རེ་དྲུག་དུས། །མེ་མོ་ལུག་ལ་ཨེ་ཆེན་གོ་
དན་དང༌། །བྱང་ངོས་མཇལ་ནས་ས་སྤྲེལ་ཡན་ཆད་ལ། །ཧོར་དང་ས་སྐྱ་བརྒྱ་
དང་བཅུ་དྲུག་བར། །ཡོན་མཆོད་མཛད་རྟིང་རྒྱ་ནག་རྟའི་མིང་བྱོན། །དེ་ནས་
ཤིང་སྟག་ཡན་ལ་དྲུག་ཅུ་བདུན། །སོང་ཞིང་རྒྱ་དང་ཧོར་གཉིས་བླ་མ་དང༌། །
སྭ་སྟི། ཆོས་རྗེ་ས་སྐྱ་པ་ཁུ་དབོན་གྱི་སློབ་མའི་ཐུ་བོ་ཤར་ནུབ་གུང་
གསུམ། ཁང་གསར་ཆེན་མོ་བ་དང་བཞི་རུ་གྲགས་པའི། ཤར་པའི་གདུང་རུས་
ནི་ཞང་ཞུང་སྔགས་རྙིང་མ་བ་ཇོ་འབུམ་ཞེས་པའི་སྲས་གསུམ་གྱི་གཅེན་པོ་བླ་
མ་ཤར་པ་ཡེ་འབྱུང་། ཆོས་རྗེ་པ་ལ་རབ་ཏུ་བྱུང་དེས་དཔོན་ཆེན་ཤཱཀྱ་བཟང་པོ་
ལས་བླ་བྲང་ཤར་ཉོས་ནས་བཟུང་། དགུང་ལོ་དྲུག་ཅུ་རྩ་བཞི་ཐུབ། གཉིས་
པ་སློབ་དཔོན་རྡོ་རྗེ་འོད་ཟེར། ཤར་གྱི་གདན་ས་ལོ་བདུན་མཛད། དགུང་ལོ་
དྲུག་ཅུ་རྩ་གཉིས་ཐུབ། གསུམ་པ་སློབ་དཔོན་འོད་ཟེར་འཕན། རྟེན་དགེ་
བསྙེན་ཡིན། ཁོང་སྐུ་མཆེད་ཀྱི་ལྕམ་མོའི་སྲས་བླ་མ་ཡེ་ཤེས་རྒྱལ་མཚན། ཆོས་
རྗེ་པ་དང་ཤར་པ་ཡེ་འབྱུང་གི་སློབ་མ་ཡིན། གོང་མ་སེ་ཆེན་མཾ་གྷ་ལའི་བླ་
མཆོད་བྱས། བླ་མ་རྡོ་རྗེ་འོད་ཟེར་གཤེགས་རྟིང་ཤར་གྱི་གདན་ས་ལོ་བཅུ་དགུ་
མཛད། དགུང་ལོ་དྲུག་ཅུ་རྩ་དྲུག་ཐུབ། ཤར་པ་ཆེན་པོ་རབ་ཏུ་མ་བྱུང་གོང་གི་
སྲས་ཕྱུག་མོ་རྗེ་བཙུན་སྐྱབས་ལ་འཁྲུངས་པའི་མཆེད་གསུམ་ཀ་འགྲོ་མགོན་
འཕགས་པའི་སློབ་མ་ཡིན། གཅེན་པོ་བླ་མ་དུས་འཁོར་བ་ཡེ་ཤེས་རིན་ཆེན།
བླ་མ་འཕགས་པ་ཤིང་ཀུན་ན་བཞུགས་དུས་གདན་འདྲེན་པ་ལ་ས་སྐྱ་པ་སྤྱིས་
253
：
252



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བརྫངས། ཕྱིས་རྒྱ་ཡུལ་དུ་བྱོན། སེ་ཆེན་རྒྱལ་པོའི་ཐུགས་ལ་བཏགས་ནས་ཏི་
ཤི་མཛད། དགུང་ལོ་བཞི་བཅུ་ཞེ་བདུན་ལ་རྩེ་ལྔར་གཤེགས་སོ། །སྲས་གཉིས་
པ་བླ་མ་ཀུན་དགའ་སེངྒེས་ས་ཕོ་སྤྲེལ་ལོ་ལ་བླ་མའི་གསུང་བཞིན་གོང་དུ་བྱོན།
གོང་མ་དང་རྒྱལ་བུ་ཨ་ནནྟའི་བླ་མཆོད་མཛད། དབུས་གཙང་དུ་ཕེབས་
དུས་ཤར་གྱི་གདན་ས་ལོ་ཉི་ཤུ་རྩ་དགུ་མཛད། དགུང་ལོ་དྲུག་ཅུ་རྩ་བརྒྱད་ཐུབ།
སྲས་གསུམ་པ་འཇམ་དབྱངས་རིན་ཆེན་རྒྱལ་མཚན་ས་ཕོ་རྟ་ལ་འཁྲུངས། མེ་
མོ་ཕག་ལོ་ནས་སེ་ཆེན་གྱི་ལུང་ གིས་ས་སྐྱ་གཞི་ཐོག་གི་བླ་མཆོད་ལོ་བཅོ་
བརྒྱད་མཛད། ཉི་མ་རེ་ལ་ཆོས་དུང་ལྔ་ལྔ་འབུད་པ་བྱུང་། ཕྱིས་གོང་དུ་ཨོལ་ཇ་
དུ་རྒྱལ་པོས་གདན་དྲངས་ནས་ཏི་ཤི་མཛད། དགུང་ལོ་བཞི་བཅུ་ཞེ་དགུ་
ལ་གོང་དུ་གཤེགས་སོ། །ལུང་དང་རྟོགས་པའི་ཡོན་ཏན་ཕུན་སུམ་ཚོགས་
པ་མངའ། དཔལ་ས་སྐྱའི་མངའ་ཐང་བླ་མ་དེའི་དུས་སུ་ཆེ་བ་ལགས། བླ་མ་
ཤར་པ་ཀུན་སེང་དང་མ་ཅིག་མཁའ་འགྲོ་འབུམ་གྱི་སྲས་ཆེ་བ་སློབ་དཔོན་ཆེན་
པོ་སེང་གེ་དཔལ། དགུང་ལོ་སུམ་ཅུ་ལ་རྒྱ་ཡུལ་དུ་གཤེགས། གཉིས་པ་ཀུན་
དགའ་བསོད་ནམས་པས། གདན་ས་ལོ་སུམ་ཅུ་སོ་བཞི་བཟུང་། དགུང་ལོ་
དྲུག་ཅུ་རྩ་གཉིས་པ་མེ་ཕོ་ཁྱི་ལོ་ལ་གཤེགས། གཅུང་པོ་སློབ་དཔོན་ཆེན་པོ་
ཀུན་དགའ་རིན་ཆེན་པ་དང་མ་ཅིག་ནམ་མཁའ་རྒྱན་པའི་སྲས་ཆེ་བ། སློབ་
དཔོན་རིན་ཆེན་རྒྱལ་མཚན་པས་གདན་ས་མཛད། ད་ལོ་དགུང་ལོ་ལྔ་བཅུ་
བཞེས། གཉིས་པ་སློབ་དཔོན་ཀུན་དགའ་རྒྱལ་མཚན། གསུམ་པ་སློབ་དཔོན་
ཉི་མ་གཞོན་ནུ་པ་སྐུ་གཤེགས། ནུབ་པའི་ཐོག་མ། སློབ་དཔོན་འུ་ཡུག་པ་
བསོད་ནམས་སེང་གེས་ཆོས་རྗེ་པ་ལ་ཐུག དེ་ལ་སློབ་དཔོན་ཟངས་ཚས་ཉི་
རྒྱ་བོད་ཡིག་ཚང་ཆེན་མོ།
ཐོག་ཕོག དེའི་གཅུང་པོ་གཅིག་གི་སྲས་བླ་མ་ཀུན་སྨོན་ཡང་ཆོས་རྗེ་པ་ལ་ཐུག་
དེའི་གཅུང་པོ་ཀུན་དགའ་མཛེས་སྐུ་མཆེད་གཉིས་ཕྱིས་དཔོན་ཆེན་ཀུན་དགའ་
བཟང་པོའི་ཕྱོགས་སུ་ཆད་ནས་བླ་མ་འཕགས་པའི་ཐུགས་དང་མ་མཐུན་པས།
སེ་ ཆེན་ གྱི་ལུང་ གིས་སྤྲུགས་ནས་ གཅེན་ པོ་ སྨན་ཚེའི་ ཡུལ་དུ་འདས། དེའི་
དབོན་པོ་ཡོན་ཏན་དཔལ། ཕྱིས་དབོན་པོ་སངས་རྒྱས་དཔལ་ཟེར་བ་གཅིག་
གིས་ནུབ་ཀྱི་གདན་ས་མཛད། གུང་པ་ནི་ཆོས་རྗེ་པའི་སློབ་མ་སྐྱོ་སྟོན་དྲི་མེད།
དེ་ནས་དབོན་བརྒྱུད་མེད་པར་སློབ་མས་གདན་ས་བཟུང་བ་ལ། བླ་མ་དར་ཡེ།
གུང་པ་དཔལ་རྒྱལ། གུང་པ་ཤེར་རྒྱལ། གུང་པ་བཀྲ་ཤིས་བཟང་པོ། གུང་པ་
བློ་བཟང་། དེ་འདས་ནས། ཡང་དགེ་བཤེས་བཀྲ་ཤིས་བཟང་པོས་གདན་ས་
བསྐྱར་ནས་བྱས། ཁང་གསར་ཆེན་མོ་བའི་བརྒྱུད་པ་ནི། དང་པོར་སུམ་པ་
གྲགས་རྒྱལ་གྱི་སྲས། བླ་མ་གྲགས་པ་འོད་ཟེར་དེས་བླ་མ་ཤར་པ་རྡོ་རྗེ་འོད་
ཟེར་ དང༌ ། ཡེ་པའི་བཙུན་པ་ཡིན། ཕྱིས་བླ་མ་འཕགས་པའི་དཀོན་གཉེར་རྒན་པ་ཐོབ། སློབ་
དཔོན་དྷརྨ་ཕ་ལའི་ཕྱག་ཕྱི་ལ་གོང་དུ་བྱོན། བླ་མ་དུས་འཁོར་བའི་རྗེས་ལ་སེ་
ཆེན་གྱི་དུས་སུ་ཏི་ཤི་མཛད་ནས་དགུང་ལོ་ལྔ་བཅུ་རྩ་བརྒྱད་པ་ལ་གོང་དུ་སྐུ་
གཤེགས། དེའི་གཅུང་པོའི་སྲས་བླ་མ་སངས་རྒྱས་དཔལ་བའི་དུས་ན་ཁང་
གསར་བླ་བྲང་བཟུང་། གོང་དུ་ཨོལ་ཇ་དུ་རྒྱལ་པོ་དང་། གོ་ལུག་རྒྱལ་པོ། བུ་
ཡན་དུ་རྒྱལ་པོ་གསུམ་གྱི་རིང་ལ་ཏི་ཤི་མཛད་ནས། དགུང་ལོ་བཞི་བཅུ་ཞེ་
བརྒྱད་པ་ལ། གོང་དུ་སྐུ་གཤེགས། འདིས་བླ་མ་བདག་ཉིད་ཆེན་པོ་བཟང་
པོ་དཔལ་བ་སྨན་ཚེའི་ཡུལ་ནས་ཧོར་རྒྱལ་པོ་ཨོལ་ཇ་དུ་དང་མཇལ་བའི་མཐུན་
རྐྱེན་མཛད་པས་ས་སྐྱ་པའི་གདུང་བརྒྱུད་ཀྱི་ཞབས་ཏོག་བྱས་པ་ཆེ་བར་བྱེད་
254
255



རྒྱ་བོད་ཡིག་ཚང་ཆེན་མོ།
༑
༈ ས་སྐྱ་པའི་བློན་པོ་དཔོན་ཆེན་དང་ནང་བློན་རིམ་པའི་
བྱོན་ཚུལ་བཞུགས།
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དོ༑ ༑དེའི་སྲས་བླ་མ་གྲགས་པ་རྒྱལ་མཚན་པས་གུ་ཤི་མཛད་ནས། རྟིང་ལ་
དབུས་ཀྱི་ཏེ་ཚ་ཡོན་ཏན་ཁང་དུ་ཁང་གསར་བ་རང་གི་ཉེ་གནས་ནམ་མཁའི་
གཡོག་གིས་ཁྲིམས་མེད་བྱས་པས་ཉེས་བླང་ནས་ས་སྐྱར་བྱོན། ཕྱག་རྫས་
ཐམས་ཅད་དབུས་གཙང་མངའ་རིས་ཀྱི་དགེ་འདུན་ལ་གསེར་ཞོ་འགྱེད་བྱས།
བླ་མ་བདག་ཉིད་ཆེན་པོ་ལ་གསེར་གར་བུའི་ལྷ་ཆེན་དང༌། ཁྱད་ནོར་མང་པོ་
ཕུལ། ཁོང་པ་རང་ཁང་གསར་ཆེན་མོ་ནས་མར་གསེབ་ནས་སྤུ་བཏོན་པ་
བཞིན་དུ། ཀུན་སྤངས་མཛད་པའི་དགུང་ལོ་ཉི་ཤུ་རྩ་དྲུག་ལ་རྟ་ནག་གི་བྲག་སྐེ་
རགས་ཅན་དུ་གྲོངས། ཕུང་པོ་ལྷག་མེད་དུ་འགྲོ་རྒྱུ་ཡིན་ནའང་ཉེ་གནས་
ཀྱིས་ཞག་བདུན་ནས་སྤུར་ལ་རེག་པས་ལྷག་མ་དུམ་གཅིག་ལུས་ཟེར་རོ། །དེ་
རྟིང་ཁང་གསར་བའི་ཕ་སྤུན་རིང་པོའི་བརྒྱུད་སློབ་དཔོན་ཆེན་པོ་ཉི་མ་རྒྱལ་
མཚན་པ། གོང་དུ་གུ་ཤི་མཛད་ནས་གྲོངས། དེའི་སྲས་སློབ་དཔོན་ཆེན་པོ་བདེ་
ལེགས་རྒྱལ་མཚན་པའོ། །སྔོན་ཚེ་ས་སྐྱ་བླ་མས་བོད་ཁམས་བསྐྱངས་པའི་
དུས། །དུས་བཟང་སྐལ་ལྡན་སློབ་མས་ཆོས་བཞིན་བྱས་པའི་མཐུས། །མཐུ་
ཆེན་བླ་མའི་གདན་ས་རྒྱལ་པོའི་ཏི་ཤི་ཐོབ། །ཐོབ་པ་དེ་འདྲ་ཕྱིན་ཆད་འབྱུང་
པའང་ཨེ་སྲིད་ཨང་། །བུ་གཅིག་མ་ལྟར་འགྲོ་ལ་བརྩེ་བའི་ས་པཎ་གྱིས། །བུ་
ཆེན་སློབ་མའི་ཚོགས་ཀྱི་བྱོན་ཚུལ་འདི་བྲིས་པས། །བུ་རམ་ཤིང་པའི་བརྒྱུད་ཀྱི་
བསྟན་པ་འཕེལ་བྱེད་པའི། །བུ་སློབ་འཕགས་པའི་དགེ་འདུན་ཕྱོགས་བཅུར་
དར་བར་ཤོག། །།
སྭ་སྟི། དཔལ་ལྡན་ས་སྐྱ་པའི་གདུང་བརྒྱུད་དྲི་མ་མེད་པ་འདི་དང༌།
ཧོར་རྒྱལ་པོ་ཡོན་མཆོད་དུ་འབྲེལ་ནས་གཙུག་ལག་གཉིས་ཀའི་སྒོ་ནས། བོད་
ཁམས་བསྐྱངས་པའི་ཕྱིར། ཞར་ལ་བྱུང་བ་དབུས་གཙང་དཔོན་ཆེན་གྱི་རིམ་པ་
ནི༑ ཐོག་མར་དཔོན་ཆེན་ལ་སྔ་བ་ཤཱཀྱ་བཟང་པོ། དེ་ལ་ཆོས་རྗེ་ས་པཎ་དགུང་
ལོ་དྲུག་ཅུ་རེ་གསུམ་པ། ཤིང་ཕོ་འབྲུག་ལོ་ལ་ཧོར་རྒྱལ་པོ་སེ་ཆེན་གོ་དན་གྱིས།
བྱང་ངོས་སྤྲུལ་པ་སྡེའི་ཕོ་བྲང་དུ་གདན་འདྲེན་ལ། གསེར་ཡིག་པ་རྡོ་ཐ་ཤི་བྱུང་
ནས། གཤེགས་པའི་དུས་བླ་མ་འུ་ཡུག་པ་དང་། ཤར་པ་ཡེ་འབྱུང་མ་གཏོགས་
དགེ་བའི་བཤེས་གཉེན་ཐམས་ཅད་ཀྱང་ཕྱག་འཚལ་དུ་ཅུགས་ས་སྐྱར་གཞི་
རྒན་པ་ལ་བསྐོས་ནས་བཞག བླ་མ་འཕགས་པའི་དུས་སེ་ཆེན་རྒྱལ་པོའི་ལུང་
གིས་ཟན་ཀླུ་གུན་མིན་དབེན་ཧུའི་མིང་དང་ཐམ་ཁ་གནང་ནས་དབུས་གཙང་གི་
དཔོན་ཆེན་ལ་བསྐོས། ཁང་གསར་ཆེན་མོ་བཏབ། མེ་ཕོ་འབྲུག་ལོ་ལ་བླ་མ་
འཕགས་པ་གོང་ནས་འབྱོན་པའི་བསུ་བ་ལ། དཔོན་ཆེན་པས་ཀྱང་བྱོན།
དཔོན་སློབ་རྣམས་གྱེ་རེ་ལྷ་ཁང་དུ་ཕེབས་པའི་ནུབ་མོ་བླ་མའི་ཞལ་ནས་མི་ཁོ་
པ་ལ་ཉེ་གནས་གོ་ཆོད་བྱུང་བས་ལྷ་ཁང་འདི་ལྟ་བུ་བཞེངས་ཐུབ་འདུག་སྟེ་
གསུངས་པ་དཔོན་ཆེན་པ་སྐུ་རྒྱབ་ན་ཡོད་པས་གསན་ནས། བླ་མ་དམ་པ་
མཉེས་ན་འདི་ཙམ་གཅིག་རྒྱ་མཐོངས་ནང་དུ་ཚུད་པའི་ལྷ་ཁང་གཅིག་བཞེངས་
256
257



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པ་ལགས་ཞུས་པས་ནན་ལྟར་ལེགས་གསུངས། དེ་འཕྲལ་ལ་ཐིག་ཚད་བྱས་
ཡར་ཁྱེར། འདམ་སོག་ཡན་དབུས་གཙང་གི་ཁྲི་སྟོང་མི་སྡེ་རྣམས་ལ་བཀའ་
ཤོག་བཀྲམས་མི་ལག་བསྐུལ་ནས། དེ་ཁའི་ལོ་ལ་ལྷ་ཁང་ཆེན་མོའི་འགྲམ་
གཏིང་། ལྕགས་རི་ནང་མ། ལྕོག་སྤེ་འབུར་ལྕོག་ཆུང་དང་བཅས་པ་བརྩིགས་
པའི་དུས་སུ། དབུས་ཕྱོགས་ཀྱི་བུ་སློབ་རྣམས་ཀྱི་ཁ་འཛིན་ལ་དཔོན་ཀུན་དགའ་
རྒྱལ་པོ་བསྐོས་ནས། སྤྱི་ཚལ། དགའ་མོ་གྲོང་། སྣང་ཚལ་ལ་སོགས་འཛིན་པ་
ཡིན་ཟེར། ལྷ་ཁང་ཆེན་མོའི་ཤིང་ཆ་རྣམས་དྲངས་ནས་འོག་ཐོག་ཅི་རིགས་
ཕུགས་ཚར་བའི་མཚམས། དཔོན་ཆེན་གྱི་ངང་ལ་ས་སྐྱར་སྐུ་གཤེགས་སོ། །
འདི་ས་སྐྱ་པ་ལ་ཡུས་པོ་ཆེའི་མི་གསུམ་གྱི་རྒན་པ་བློན་པོ་དྲིན་ཅན་དུ་འདུག་པ་
ལ་ཁོང་གི་དབོན་པོ་བསོད་དབང་འདས་རྟིང་དུས་མཆོད་ཀྱང་མི་གནང་བ་
ལ་དཔོན་ཆེན་དབང་བརྩོན་གྱིས་ལྷ་ས་གྲོ་ཁུད་ཕུལ་བྱུང་བ་མོ་གཞུང་རྣམས་
ལ་གཞིས་ཆུང་རེ་ཡོད་པ་རྩད་ནས་དུས་མཆོད་པ་གཙུགས་ཡོད་པས། དཔོན་
ཆེན་དང་ནང་སོ་སུས་འཛིན་གྱིས་འདི་བཞིན་གྱི་དོ་དམ་བྱེད་དགོས་སོ།།དཔོན་
ཆེན་ཤཱཀྱ་བཟང་པོའི་རྗེས་ལ་ནང་གཉེར་བ་ཀུན་དགའ་བཟང་པོས་དཔོན་ཆེན་
ཚང་མ་ལོ་དྲུག་བྱས། དེའི་བར་ལ་ལྷ་ཁང་གི་འོག་ཐོག ཐིག་ཁང་། ལྕགས་རི་
ལྕགས་ཆུང་ཞབས་སུ་ཆུག་པར་བྱས། གསེར་འཕྲུ་ཆེན་མོ་གཙུག་ཆོས་རྗེ་ས་
པཎ་གྱི་ནང་རྟེན་བྱང་ཆུབ་ཆེན་པོའི་གསེར་སྐུ་དང་། ལྷ་ཁང་གི་ཁྱམས་ལ་རི་མོ་
ཐམས་ཅད་ཀྱང་གྲུབ་པར་བཞེངས། རིན་ཆེན་སྒང་བླ་བྲང་དང་། དབུ་རྩེ་བྱང་།
ལྷ་ཁང་བླ་བྲང་དང་བཅས་པ་འདེབས་པའི་དོ་དམ་བྱས། ཀུན་དགའ་བཟང་
པོར་ལས་ཀ་གཏད་ནས་བྱ་རོག་ཚང་དུ་ལོ་དྲུག་བསྡད་པའི་བར་ལ་དཔོན་ཆེན་
258
རྒྱ་བོད་ཡིག་ཚང་ཆེན་མོ།
ཞང་བཙུན་དང་ཕྱུག་པོ་སྒང་འཁར་བ། བྱང་རིན་གསུམ་པོ། བླ་མའི་ཞལ་ལྟར་
རིམ་གྱིས་བསྐོས། ཀུན་དགའ་བཟང་པོ་ལ། བླ་མ་མ་མཉེས་ནས་སེ་ཆེན་གྱི་
ལུང་གིས་སང་ གྷ་ཆིང་སང་ གིས་མགོ་བྱས་རྩ་བའི་ཧོར་དམག་འབུམ་ཕྲག་
གཅིག་གཏང་ནས་དམག་ལམ་སྟང་ཚང་ལུང་པ་ལ་ཞུགས། ཁང་དམར་གྱི་ས་
མཁར་ལ་མཚོན་ཁ་བླངས། དེ་རྟིང་བྱ་རོག་ཚང་ལ་སྐོར་རྒྱག་བྱས་ནས་ལྕགས་
ཕོ་འབྲུག་ལོ་ལ་དཔོན་ཆེན་ཁྲིམས་ལ་བསྒྲལ། དེ་ནས་ཡུན་མི་རིང་བར་བླ་མ་
འཕགས་པ་ཡང་ཞི་བར་གཤེགས་པས། གོང་དུ་ཞུ་བ་ལ་ཉེ་གནས་གཞོན་
དབང་བཏང་། སེ་ཆེན་གྱི་ལུང་གིས་བྱང་རིན་ལ་དཔོན་ཆེན་བསྐོས། སོན་ཝི་
སིའི་ཐམ་ཁ་གླིང་དྲུག་མ་དང་ཤེལ་གྱི་ས་ཐམ་ཡང་གནང༌། རྟིང་ལ་བྱང་རིན་
ཤངས་སྡོང་པོ་ཐང་གི་སྒར་ཐོག་ཏུ་ཀུན་དགའ་བཟང་པོའི་གཡོག་སྙིང་དང་འདྲ་
བ་བཞི་ཡོད་པའི་ གསུམ་པ་བྱང་པ་ཡེ་ཤེས་བཟང་པོས་བསད་ཟེར། དེ་
ནས་དཔོན་ཆེན་ཀུན་གཞོན། དཔོན་ཆེན་གཞོན་དབང༌། དེའི་རིང་ལ་ཕྱེ་
གསལ་ཆེན་མོ་དང་དབུས་གཙང་གི་ཁྲིམས་ཀྱི་ཞིབ་ཆ་ཕལ་ཆེ་བ་བྱས། དེ་ནས་
དཔོན་ཆེན་བྱང་རྡོར། དེ་ནས། དཔོན་ཆེན་ཨང་ལེ་བཀྲ་ཤིས། འདིའི་རིང་
ལ་ལྷ་ཁང་ཆེན་མོའི་སྤེན་བད་བཀལ། རྒྱ་མཐོངས་ཀ་བརྒྱད་དང་ཐིག་ཁང་
སོགས་ལ། བླ་མ་བདག་ཉིད་ཆེན་པོ་བཟང་པོ་དཔལ་གྱི་ཐུགས་བཞེད་ཞལ་ཏ་
བཞིན། ཕྱི་ནང་གི་དཀྱིལ་འཁོར་མི་གཅིག་པ་དྲུག་བརྒྱ་སུམ་ཅུ་རྩ་དགུ་
བཞེངས། ཤིང་མོ་ལུག་ལོ་ལ་ཕྱིའི་ལྕགས་རི་ཆེན་མོ་བཏོད་པ། བླ་མ་འཕགས་
པ་དང་དྷརྨ་ཕ་ལའི་ཕྱི་རྟེན་བཞུགས་སའི་གསེར་ཐོག་གཡུ་ཐོག་འགེལ་བ།
སྤོན་པོ་རིའི་ལྕགས་རི་གཏོད་པ་ཇོ་མོ་གླིང་འདེབས་པ། དྭགས་པོ་དང་། འབྲི་
༡59



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཁུང་ལ་དམག་འཁྱེར་བ་ལ་སོགས་གདན་ས་ཆེན་མོའི་ཕྱག་ཕྱི་དང་། ཞབས་
ཏོག་བྱས་པ་ཤིན་ཏུ་ཆེ་བར་བྱེད་དྭགས་པོར་དམག་འཁྱེར། ཇུས་ལེགས་ལོན་
པའི་དུས་ས་མཚམས་ན་བྲག་ལ་ཨང་ལེན་གྱི་མིང་བྲིས་བཞག་འདུག་ཟེར།
གཞོན་དབང་། བྱང་རྡོར། ཨང་ལེན་གསུམ་ཀའི་རིང་ལ་ས་འབྲི་འཐབ། ཨང་
ལེན་གྱིས་དབོན་ཆེན་གྱི་ངང་ལ་རྒྱ་ཡུལ་དུ་བྱོན། ཨ་ཡུ་པར་པ་ཏ་བུ་ཡན་དུ་
རྒྱལ་པོ་དང་མཇལ། མི་རབས་ཀྱི་བར་ལ་ཡར་འབྲོག་ཁྲི་དཔོན་འཇགས་པའི་
ལུང་བཟང་པོ་ལོན། དེ་ནས་ཡང་དཔོན་ཆེན་གཞོན་དབང་ལ་སྐྱར་ནས་བསྐོས།
ཆེ་གསལ་ལ་སོགས་པ་རྣམས་འདིའི་སྐབས་སུ་བྱུང་བར་ཡང་བྱེད་དོ། །དེ་ནས་
དབོན་ཆེན་ལེགས་པ་དཔལ། དཔོན་ཆེན་སེང་གེ་དཔལ། དཔོན་ཆེན་འོད་
ཟེར་སེང་གེ་འདིས་སན་ཇིང་དབེན་གྱི་དམ་ཁ་ཡང་བཟུང་། དེ་ནས་དཔོན་ཆེན་
ཀུན་རིན། དཔོན་ཆེན་དོན་ཡོད་དཔལ། དཔོན་ཆེན་ཡོན་བཙུན། ཡང་དཔོན་
ཆེན་འོད་ཟེར་སེངྒེས་བསྐྱར་ནས་བྱས། དེ་ནས་དཔོན་ཆེན་རྒྱལ་བ་བཟང་པོ།
དཔོན་ཆེན་དབང་ཕྱུག་དཔལ། དཔོན་ཆེན་བསོད་ནམས་དཔལ། དཔོན་ཆེན་
ནམ་མཁའ་བསྟན་པའི་ཚབ་ལ་ཡང་དཔོན་ཆེན་རྒྱལ་བ་བཟང་པོ་ཁྱོན་གྱིས་
བསྐྱར་ནས་བསྐོས། དེ་ནས་དཔོན་ཆེན་དབང་བརྩོན། དཔོན་ཆེན་གྲགས་པ་
རྒྱལ་མཚན། དཔོན་ཆེན་བློ་གྲོས་རྒྱལ་མཚན། དཔོན་ཆེན་དཔལ་འབུམ།
དཔོན་ཆེན་གྲགས་དབང་། རྟིང་མ་མིང་གི་དཔོན་ཆེན་ལ་ཨ་མོ་གྷ་པ་རྣམས་
བྱུང་ངོ༌། །མདོར་བསྡུས་ན་ཆེན་པོ་ཧོར་དང་དཔལ་ལྡན་ས་སྐྱ་པ། །ཡོན་མཆོད་
མཛད་རིང་དཔོན་ཆེན་བྱུང་ཚུལ་ནི། ཤཱཀྱ་ཀུན་བཟང་ཞང་བཙུན་སྒང་མཁར་
བ༑ ༑བྱང་རིན་ཀུན་གཞོན་གཞོན་དབང་བྱང་རྡོར་དང༌། །ཨང་ལེན་གཞོན་
རྒྱ་བོད་ཡིག་ཚང་ཆེན་མོ།
དབང་བསྐྱར་མ་ལེགས་པ་དཔལ། །སེངྒེ་དཔལ་དང་འོད་ཟེར་སེང་གེ་དང་། །
ཀུན་རིན་དོན་ཡོད་དཔལ་ནས་ཡོན་བཙུན་བྱུང་། །འོད་ཟེར་སེངྒེ་བསྐྱར་རྟིང་
རྒྱལ་བ་བཟང་། །དབང་ཕྱུག་བསོད་ནམས་དཔལ་དང་ཡང་རྒྱལ་བཟང་། །
དབང་བཙན་ གྲགས་རྒྱལ་བློ་གྲོས་རྒྱལ་མཚན་དང༌། །དཔོན་ཆེན་དཔལ་
འབུམ་གྲགས་དབང་ཨ་མོ་གྷ། །ཡན་ལ་ཉེར་བཞི་བསྐྱར་མ་གསུམ་ཐི་བའི། །
ཉི་ཤུ་རྩ་བདུན་དབུས་གཙང་དཔོན་ཆེན་གྱིས། །བླ་མའི་བཀའ་དང་རྒྱལ་པོའི་
ལུང་བཞིན་དུ། ཁྲིམས་གཉིས་བསྐྱངས་ནས་རྒྱལ་ཁམས་བདེ་བ་དང་། །བསྟན་
པའི་གསལ་བྱེད་གྱུར་པའང་བྱུང་བར་གནང༌། །དེ་མཐུན་མདོ་སྟོད་གོན་གྱོ་
མདོ་སྨད་གླིང་ཆར་སྟེ། །ཆོལ་ཁ་རེ་ལ་དཔོན་ཆེན་རེ་ཡོད་དོ། །
ས་སྐྱ་ནང་ཆེན་གྱི་རིམ་པ་ནི། ཐོག་མར། ནང་ཆེན་ཀུན་དགའ་བཟང་
པོ༑ ཁོང་དཔོན་ཆེན་བྱས་ནས་དེའི་ཚའོ་དཔོན་ཆེན་གཞོན་ནུ་དཔལ། དཔོན་
ཀུན་གཞོན། དཔོན་དོན་གྲུབ་དཔལ། དཔོན་བློ། ཞལ་ལུ་དཔོན་ཤེས། སྟོན་པ་
རིན་ཆེན་དཔལ་ལུང་གིས་བསྐོས། སྟོན་པ་རིང་མོ། ཇོ་བཙུན་ཀུན་ཤེས། ཉེ་
གནས་ཀུན་དགའ་འཕེལ། དཔོན་ཡོན་བཙུན་གྲགས་པ་དར་ལུང་གིས་བསྐོས་
སི་ཏུའི་ཐམ་ཁ་བྱུང་། ཡང་གསར་བསྐོས་བྱང་རིན་བསམ་དུ་དབན་ཤ ལུང་
གིས་བསྐོས། ཉེ་གནས་ནམ་མཁའ་རྒྱལ་མཚན་ལུང་གིས་བསྐོས། དཔོན་
ཀུན་རིན། ཉེ་གནས་འབུམ་སྐྱབས། ནམ་མཁའ་དཔལ་དུ་དབེན་ཤ་ཉེ་གནས་
བཟང་པོ་དཔལ། དཔོན་པོ་ཆོས་རྒྱལ། དཔོན་སེངྒེ་རྒྱལ་མཚན། ཤེས་རབ་
འོད་ཟེར་དུ་དབེན་ཤལ། དེའི་ཤུལ་དུ་དབོན་པོ་དཀོན་མཆོག་རིན་ཆེན། ནང་
པ་འཕགས་པ་དཔལ་བཟང་པོ། ནང་པ་ཀུན་དགའ་འབུམ། ནང་ཆེན་ཀུན་
260
261



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དགའ་འཕགས། ནང་ཆེན་རབ་འབྱོར་འཕགས་སོ། །འདི་ཡན་ལ་ནང་ཆེན་
གྱི་རིམ་པ་ཉི་ཤུ་རྩ་དགུ་བསྐྱར་བསྐོས་གཉིས་དང་སུམ་ཅུ་སོ་གཅིག་བྱུང་བར་་་་་
གདའོ། །དཔོན་ཆེན་ནང་ཆེན་རིམ་པའི་བྱུང་ཚུལ་འདིས། །མི་ཆེན་བློན་ཆེན་བྱ་
ལས་འཛིན་པ་རྣམས། །བརྩེ་ཆེན་ཁུར་ཆེན་འཁུར་ཅིང་ཆབ་སྲིད་ཀྱིས། །ས་ཆེན་
བདེ་ཆེན་ཐོབ་པའི་རྒྱུར་གྱུར་ཅིག། །།
༈ དབུས་གཙང་ཁྲི་སྐོར་གྱི་གཙོ་བོ་ཞ་ལུ་པའི་དཔོན་རབས་
བྱོན་ཚུལ་བདོག་གོ །
སྭ་སྟི། འགྲོ་བའི་བླ་མ་དཔལ་ལྡན་ས་སྐྱ་པ། །འཇམ་དབྱངས་རྣམ་
སྤྲུལ་རིམ་པའི་སྐུ་དྲིན་ལས། །དབུས་གཙང་འདིར་ཡང་ཁྲི་སྟོང་དབང་བསྒྱུར་
བའི། །སྡེ་དཔོན་སྟོབས་ལྡན་ཆེ་སྙན་མང་བྱུང་བ། །དེའི་ནང་ནས་རིགས་
བཟང་སྐུ་ཉེ་ཞིང༌། ཁྲི་སྐོར་བཅུ་གསུམ་དག་གི་མཆོག་གྱུར་པ། །ཞ་ལུ་སྐུ་ཞང་
བྱོན་ཚུལ་འདི་ལྟར་གྲགས། །དེའང་འདི་ལྟར་ཐོས་ཏེ། སྔོན་བོད་རྒྱལ་པོ་ཁྲི་སྡེ་
འོད་སྲུངས་དང༌། བཙུན་མོ་ཅོག་རོ་བཟའ་རྒྱལ་མོ་ལེགས་ལ་སྲས་གཅིག་བྱུང་
བ༑ མངའ་བདག་དཔལ་འཁོར་བཙན། དེའི་བཙུན་མོ་ཆེ་བ་ཚེ་སྤོང་བཟའ་
སྐར་རྒྱལ་ལ་སྲས་སྐྱིད་ལྡེ་ཉི་མ་མགོན་དང༌། ཆུན་མ་བལ་བཟའ་ཕན་རྒྱལ་ལ།
ཁྲི་བཀྲ་ཤིས་བརྩེགས་པ་དཔལ་བྱུང་བའི་གཅེན་འདིས། སྔོན་ལ་སྟོད་ཕྱོགས་
སུ་བྱོན། གུ་གེ་པུ་རངས་རྣམས་ཀྱི་མངའ་བདག་མཛད་པ་ལ་སྲས་གསུམ་བྱུང་
བ་ནི། དཔལ་གྱི་མགོན་དང༌། བཀྲ་ཤིས་ཉི་མ་མགོན། ལྡེ་གཙུག་མགོན་
རྒྱ་བོད་ཡིག་ཚང་ཆེན་མོ།
རྣམས་ལ་སྟོད་ཀྱི་མགོན་གསུམ་ཟེར་རོ། །ཡབ་སྲས་དེ་པའི་བརྒྱུད་ནི་སྟོད་ཀྱི་ -
རྒྱལ་བརྒྱུད་རྣམས་ཡིན་ནོ། །གཅུང་ཁྲི་བཀྲ་ཤིས་བརྩེགས་པ་དཔལ་ཡང༌།
རྟིང་ལ་སྟོད་ཕྱོགས་སུ་སྤྲུགས། མངའ་རིས་གུང་ཐང་མན་ལ་ཆགས། སྲས་
དཔལ་ལྡེ་དང་། འོད་ལྡེ། སྐྱིད་ལྡེ་རྣམས་བྱུང་བ་ལ་སྨད་ཀྱི་ལྡེ་གསུམ་ཟེར།
གཅུང་སྐྱིད་ལྡེ་དེ་འཇད་རྟ་ནག་སྐོར་དུ་ཕོག་པ་ལ། སྲས་དྲུག་བྱུང་བའི་ལྔའི་
བརྒྱུད། འབྲོ་བཙད་དང་མུད་འཇད་ལ་སོགས་བྱང་ཕྱོགས་ལ་ཡོད། སྲས་
གཅིག་གཙང་གྲོམ་པ་དང༌། ཤབ་སྟོད་སྨད། ཉང་སྟོད་སྨད་དུ་བྱོན་པས་ཉང་
ཡུལ་དུ་སྲས་གསུམ་བྱུང་བའི་ཆེ་བ་ལ་ཁྱུང་བཙད། བར་པ་ལ་འབྲེ་བཙད།
ཆུང་པ་ལ་ལྕེ་བཙད་ཟེར། ཁོང་མཆེད་གསུམ་གྱིས་ཉང་སྟོད་སྨད་ལ་ཡུལ་
བགོས། ས་རིས་བྱས་པ་ནི་ཕུ་ཧའོ་གངས་བཟང་ནས། མདའ་གཅུང་ས་ཡུ་བ་
གདོང་ཡན་ལ་བོད་འབྲོག་ཆ་མཉམ་པའི་ཡུལ་སྡེ་ཆེན་པོ་གསུམ་དུ་ཕྱེ་སྡེ། ཕུ་
བྱང་ཤར་རི་ནང་སྤང་མཁར་ལ་གཏད། མདའ་ལྷོ་ནུབ། གངས་ཡེ་ཤམ་བུ་ལ་
བསྟན་པ། སེང་འགྲོས་སུ་ཡོད་པ་ལ་ཡུལ་སྡེ་ཆེན་པོ་གཅིག་ཏུ་བྱས་ཏེ། གཅེན་
ཁྱུང་བཙད་ཀྱིས་བཟུང་བའི་ས་མཚམས། གཙང་ གང་ བྲག་ ཁ་ཡན་ཡིན།
འདིའི་ས་ཁོང་གིས་ཕུ་ན་འབྲོག་སྡེ་ཆེན་པོ་གསུམ་ཡོད་པ་ནི། གམ་རུ། རྒྱང་རུ།
ཉིང་རུ་གསུམ་མོ། །བར་ན་ཚོང་འདུས་ཆེན་པོ་གཅིག་ཡོད་པ་ནི། སལ་མ་ཚོང་
འདུས་བྱ་བ་ཡོད་དེ་ཕྱིས་བཀག་ནས་གནས་སྙིང་དུ་འཕོས་པའོ། །ས་ཁོག་དེ་
རྣམས་ན་མི་རིགས་མི་འདྲ་བ་གཉིས་ཡོད་པ་ནི། དྲག་ཤོས་རྣམས་ཤེས་རབ་ཆེ།
དགེ་ལས་ལ་བརྩོན་ཁྱུང་རིན་ཆེན་གྲགས་ལ་སོགས་མཁས་གྲུབ་བཟང་པོ་
རྣམས་རིམ་པར་བྱོན་པའོ། །མི་ཕལ་ཤོས་རྣམས། སྡིག་ཤས་ཆེ་ཉ་དང་རི་
263



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དྭགས་རྔོན་པའོ། །ཟོང་སྣ་མི་འདྲ་བ་གསུམ་ཡོད་པ་ནི། ཞྭ་མོ། སྣམ་ཕྲུག ཕད་
ཕྱིར་དང་གསུམ་ཡོད་དོ། །ཡུལ་སྡེ་ན་ཕུའི་འབྲོག་སྡེ་ཆེ་བ། མདའི་ཞིང་ས་ཁྱོན་
ཆུང་བས། ཆ་མ་སྙོམས་པར་ཤ་སེ་ཁོག་ཏུ་ཉོ་ཚོང་བྱེད་པ་བྱུང་ངོ༌། །བར་
པ་འབྲེ་བཙད་ཀྱི་དབང་རིས། གཙང་གད་བྲག་ཁ་མན་སྣའོ་བྲག་ཐོག་ཡན་ལ།
ཡུལ་སྡེ་ཆེན་པོ་གཅིག་ཏུ་བྱེད་པ། དེའང་ཕུ་བྱང་ཤར། ས་ལ་བའུ་དང་། མདའ་
ལྷོ་ནུབ། གབ་ཕྱི་དཀར་ལ་བསྟན་པ་སེང་འགྲོས་སུ་ཡོད་དོ། །ཕུའི་འབྲོག་སྡེ་
ཆེན་པོ་གསུམ་ནི། རྒྱང་མཁར་དང༌། སྐྱིད་མཁར་དང༌། མ་ངག་རྣམས་སོ། །
བར་ན་ཚོང་འདུས་ཆེན་པོ་གཅིག་ནི་མཛོ་སུམ་བརྒྱའི་ཐུག་གུ་ཚོང་འདུས་བྱས་
པ་ཡོད་དོ། །མི་རིགས་མི་འདྲ་བ་གཉིས་ནི་དྲག་ཤོས་རྣམས་ཤིན་ཏུ་ཕྱུག་ལ།
ཞན་ཤོས་རྣམས་དབུལ་ཞིང་ཕོངས་པའོ། །ཟོང་སྣ་མི་འདྲ་བ་གསུམ་ནི། རྔ་མ།
ཕྱིང་པ། སླེ་ཁྲ་རྣམས་ཡོད་དོ། །ཕུའི་འབྲོག་སྡེ་དང་། མདའི་ཞིང་ས་ཆ་སྙོམས་
པས། ཤ་ཕྱེད་ཚོང་དུ་བྱེད་པ་འབྱུང་ངོ༌། །ཆུང་བ་ལྕེ་བཙད་ཀྱི་དབང་རིགས།
སྣའོ་བྲག་ཐོག་མན། གཅུག་པ་ཡུ་བ་གདོང་ཡན་ལ་ཡུལ་སྡེ་ཆེན་པོ་གཅིག་ཏུ་
བྱེད་པ། དེའང་ཕུ་བྱང་ཤར། འཁོར་སྟོད་ལ་ཁ་དང༌། མདའ་ལྷོ་ནུབ་ཕྱུག་སྒོ་
གཞུང་ལ་བསྟན་པ་སེང་འགྲོས་ལ་ཡོད་དོ། །དེའི་ཕུ་ན་འབྲོག་སྡེ་ཆེན་པོ་
གསུམ་ནི། སྒྲོལ། ལྕགས། ར་གསུམ་མོ། །བར་གྱི་ཚོང་འདུས་ཆེན་པོ་གཅིག་
ནི་གཙང་ཚོང་འདུས་མགུར་མོ་ཡིན་ནོ། །མི་རིགས་མི་འདྲ་བ་གཉིས་ནི། དྲག་
ཤོས་རྣམས། མཛངས་ཤས་ཆེ་ལ། ཕལ་ཤོས་རྣམས་ཁྲམ་ཤས་ཤིན་ཏུ་ཆེའོ། །
ཟོང་སྣ་མི་འདྲ་བ་གསུམ་ནི། གཙང་ཐེར། དར་སྐྱེགས། སྟར་ཟོན་རྣམས་ཡོད་
དོ༑ ༑ཕུའི་འབྲོག་སྡེ་ཆུང་། མདའི་ཞིང་ས་ཁྱོན་ཆེ་བས་ཆ་མ་སྙོམས་པས། ཤ་
རྒྱ་བོད་ཡིག་ཚང་ཆེན་མོ།
གཟུགས་ཚོང་བྱེད་པ་བྱུང་ངོ༌། །བཙད་པོ་མཆེད་གསུམ། དེ་ལྟར་དུ་ཡུལ་
བགོས་བྱས་པ་གཞན་གང་དང་གང་ཆ་སྙོམས་པར་བྱུང་ནའང༌། གམ་རུའི་
གཡམ་པ་ལེགས་པོ་དེ་ལ་གང་ཡང་ཡོང༌། མི་འཛད་པའི་གཏེར་དང་འདྲ་
བའི་ཁྱུང་ཟ་དང་གཡམ་པའི་རྒྱལ་པོ་ཟེར་བ་བྱུང་ཞིང་། ད་ལྟའི་བར་ལ་ཁྱུང་
གཡམ་དུ་གྲགས་པ་ཡོད་དོ། །དུས་ཕྱིས་རྟིང་། མཆེད་གསུམ་ལ་དར་རྒུད་བྱུང་
སྟེ་ཡུལ་སྡེ་གསུམ་ག་གཅུང་པོ་ལྕེ་བཙད་ཀྱིས་བཟུང་། དེ་གོང་དུ། ཉང་སྟོད་
གཞུང་ཕལ་ཆེ་བ་ཞིང་ལ་ཐག་མ་དང་མིག་ཆུ་ལ་བརྟེན་པ་ལས་མེད་པ་ལ། ལྕེ་
བཙད། ཤེས་རབ་དར་འབྱོར་སྟོབས་ཆེ་བས་ས་རྒྱ་འདི་ལ་བེད་ཆོད་ཐབས་
དགོས་པ་འདུག་ཟེར་ནས། ཉང་སྟོད་ཀྱི་བྱང་རྒྱུད་དུ་རྩ་རྣམས་ཀྱི་རྒྱལ་ཀ་དང༌།
ལྷོ་རྒྱུད་དུ་སྤང་ཡུལ་བཞེང་གི་འོད་རྐ་བྱ་བ་དང༌། ཉང་སྨད་བྱང་དུ་སྤ་ཚབ་ཀ་
མོ་ཆེ་དང་། ལྷོ་རུ་པ་སྣམ་རྐ་མོ་ཆེ་རྣམས་བཟོས། རྐ་བོ་ཆེ་རེ་རེའི་འོག་ན་ཞིང་
སོན་ཁལ་ཁྲི་ཚོ་རེ་ཡོད་པར་བྱེད་དོ། །གནམ་ཀ་མོ་ཆེ་རྣམས་བཟོས་ན་ཆེན་
བཞི་པོ་མ་འཇག་བར་ལ་བསྲུང་མི་སྡོད་པའི་ས་མཁར་གཉིས་བཞེངས་པ་ནི།
སྟོད་དུ་རྒྱ་གྲོང་ལྕེ་མཁར་བ། སྨད་དུ་སྤུ་སྣམ་ལྕེ་མཁར་གཉིས། ལྕེ་བཙད་ཀྱིས་
བཞེངས་པས་ན་ལྕེ་མཁར་དུ་ཆགས་པ་ཡིན་ལ། དེ་ལྟ་བུའི་ཀ་ཆེན་བཞི་དང༌། །
མཁར་ གཉིས་ནི་ད་ལྟའི་ བར་ དུ་ ཡོད་ཅིང་ས་ གདན་ལ་ བདེ་ཆོས་ ཆེ་ བར་
བྱུང་བས་ན་ལྕེ་བཙད་ཀྱི་བྱས་པ་ལག་རྗེས་ཤིན་ཏུ་ཆེ་བར་གདའ་ཞིང་། ཞལ་
ལུ་བའི་དཔོན་བརྒྱུད་འདི་གདུང་རུས་བཙད་པོ། ལྕེ་བཙད་ཀྱི་བརྒྱུད་པར་བྱེད་
ཅིང་། དེ་ནས་གདུང་རབས་མང་རབས་སོང་བ། བོད་དུ་བསྟན་པ་ཕྱི་དར་གྱི་
ཐོག་མ་ལ། དབུས་གཙང་གི་མི་བཅུས་མདོ་སྨད་དུ་བྱོན། བླ་ཆེན་དགོངས་པ་
264
265



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རབ་གསལ་ལས་རབ་ཏུ་བྱུང་བསྟན་པའི་མེ་རོ་སྨད་ནས་སླང་བའི་དུས་ལོ་སྟོན་
རྡོ་རྗེ་དབང་ཕྱུག་གིས་ཉང་སྨད་རྒྱན་གོང་གི་གཙུག་ལག་ཁང་བཞེངས། ཆོས་
སྡེ་བཙུགས། དེ་ལ་སློབ་མ་བུ་ཆེན་ཉི་ཤུ་རྩ་བཞི་བྱུང་བའི་ནང་ན་མགོ་དམག་
གཡུ་དྲུང་བྱ་བས་སྦེ་ལྷ་ཁང་བཞེངས་རྒྱན་གོང་དུ་བཞུགས། དེའི་དངོས་སློབ་བུ་
ཆེན་ལྕེ་བཙུན་ཤེར་འབྱུང་གིས་མཁན་པོ་ལ་ས་དམིགས་ཞུས་ནས། ཞལ་ལུ་ཝ་
མོའི་གཙུག་ལག་ཁང་བཞེངས། ཆོས་སྡེ་བཏབ། ཁོང་རང་གིས་རྒྱ་གར་དུ་བྱོན།
སྡོམ་པ་སྐྱར་མ་དང་ཟབ་ཆོས་མང་དུ་ཞུས། ཚུར་ཕེབས་ནས་སྡེ་མངའ་ཞབས་
ཀུན་མཆེད་ཟླ་འཛིན་དུ་བཅུག་སྟེ། བསྟན་པའི་བྱ་བ་ཁོ་ན་དོན་དུ་གཉེར་
བས་སློབ་མ་གྲགས་ཐོན་པ་ཀ་བཞི་གདུང་དྲུག་བྱ་བ་བྱུང་བས། ད་ལྟའི་བར་
དུ་ཞལ་ལུ་པའི་ཆོས་ལུགས་ཟེར་བ་འདི་དར་བར་འདུག་ཅིང་། དེ་རྣམས་ལས་
མཆེད་པ་ཞལ་ལུ་པའི་ལྷ་སྡེ་བརྒྱ་སྐོར་ཟེར་བ་གཅིག་ཡང་དེ་དུས་བྱུང་བར་
གདའ། དེ་རྟིང་། ཞལ་ལུ་བའི་མངའ་ཐང་སྟོབས་འབྱོར་ཇེ་ཆེར་ལ་སོང་བའི་
ཚུལ་ནི། དབུས་ཀྱི་ཁྲི་སྐོར་གཞན་རྣམས་ལས་ལྷག་པའི་ཆེ་ཁྱད་རྣམ་པ་ལྔ་བྱ་
བ་ཡོད་དེ། དེའང་གདུང་རུས་བཙད་པོ་ཡིན་པས་ཆེ། ལས་ཁ་བཀའ་བཞི་བྱས་
པས་ཆེ། དམ་ཆོས་རྒྱ་གར་ཡིན་པས་ཆེ། དེ་རྣམས་ནི་གོང་དུ་སྨོས་པ་ལྟར་རོ། །
གདུང་བརྒྱུད་སྐུ་ཞང་ཡིན་པས་ཆེ། སྦྱིན་བདག་རྒྱལ་པོ་ཡིན་པས་ཆེ། བྱ་བ་
ནི་ཐོག་མར་སྐུ་ཞང་བྱ་བའི་ལྕམ་མོ་མ་ཅིག་མཁའ་འགྲོ་འབུམ་གྱིས། འགྲོ་
མགོན་ཕྱག་ནའི་ཁབ་ཏུ་བྱོན་པ་ལ་སྲས་བདག་ཉིད་ཆེན་པོ་དྷརྨ་ཕ་ལ་རཀྴི་ཏ་
འཁྲུངས་པའི་དུས་སུ། ཞལ་ལུ་ཁྲི་སྐོར་གྱིས་དང་སླང་བྱས་ནས། དབོན་པོའི་
བཞུགས་ས་ལ་ཤིང་ཁང་བླ་བྲང་དང་ཞལ་ལུ་ཁང་གསར་བཞེངས། བཀུར་སྟི་
རྒྱ་བོད་ཡིག་ཚང་ཆེན་མོ།
ཞབས་ཏོག་ཕུན་སུམ་ཚོགས་པ་བསྒྲུབས་པས་བླ་མ་དྷརྨ་ཕ་ལ་ནས་གཟུང་སྟེ།
ཆོས་རྗེ་བླ་མ་སྐུ་མཆེད། བླ་ཆེན་ཀུན་རྒྱལ་བ་ཡབ་སྲས་ལ་སོགས། དེང་སང་
ཡན་ལ་གདུང་བརྒྱུད་ཁུ་དབོན་པའི་སྐུ་ཞང་ན་རིམ་ལྔའི་བར་དུ་སྐུ་གཉེར་
འབྲེལ་བས་ན། སྡེ་བདག་གཞན་རྣམས་ལས་ཆེས་ལྷག་པར་ས་སྐྱ་པ་དང་
འབྲེལ་ཆེ་བའོ། །བླ་མ་དྷརྨ་ཕ་ལ་རཀཱི་ཏ་གོང་དུ་བྱོན། ཧོར་ཨོལ་ཇ་དུ་རྒྱལ་པོ་
དང་མཇལ་དུས། བོད་དབུས་གཙང་ན་ངེད་ཀྱི་ཞང་པོ་ཞལ་ལུ་ཁྲི་དཔོན་བྱ་བ་
ཡོད་པ་ལ་ལུང་ལས་ཀ་བཟང་པོ་གནང་དགོས་ཞུས་པས་བླ་མའི་ཞང་པོ་ཡིན་
ན༑ ངེད་ཀྱིའང་ཞང་པོ་ཡིན་དུ་ཆུག་ལ་ཁྲི་སྟོང་བྱིངས་པོས་ཕུད་དུ་ཁུར་ཅིག མི་
རབས་ཀྱི་བར་ལ་ཁྲི་སྐོར་འཇགས་སུ་ཆུག་གསུངས་པའི་ལུང་གཙང་མ་དང༌།
རྒྱལ་པོ་ཡོན་མཆོད་ཀྱི་སྐུ་རིམ་ལ་དམིགས་པའི་གསེར་དངུལ་ལས་གྲུབ་པའི་
རྟེན་གསུམ། གཙུག་ལག་ཁང་དང་བཅས་པ་བཞེངས་བར་གྱིས། གསེར་བྲེ་
ཆེན་བརྒྱ་དང་དངུལ་བྲེ་ལྔ་བརྒྱས་མགོ་བྱས་པའི་གནང་སྦྱིན་བཟང་པོ་བསྐུར།
དེའི་ཆ་རྐྱེན་གྱིས་ཞལ་ལུ་གསེར་ཁང་དུ་གྲགས་པའི་ལྷ་ཁང་དབུ་རྩེ་ཆེ་ཆུང་རྟེན་
ངོ་མཚར་ཅན་མང་དུ་བཞེངས། ཚོང་འདུས་འཕྲུལ་དཔེ་བཞེངས། དེའི་རྟིང་སྐུ་
ཞང་ཀུན་དགའ་དོན་གྲུབ་དང༌། སྐུ་ཞང་གྲགས་པ་རིན་ཆེན་པའི་རིང་ལ།
ཕྱིའི་ལྕགས་རི་མར་བཏབ་འདིའི་མཚམས་སུ། རང་བྱོན་འཕགས་པ་གདན་
དྲངས། ཞལ་ལུ་གནས་ཁང་དང་། རི་ཕུག་ཡང་དགོན་བཏབ། ཆོས་དཔོན་ལ་
ཆོས་རྗེ་བུ་སྟོན་ཁ་ཆེ་གདན་དྲངས། དེ་པ་ཡབ་སྲས་ལ་སོགས་མཁས་གྲུབ་མང་
པོའི་བདག་རྐྱེན་ཞབས་ཏོག་མཛད་པས་ད་ལྟའི་བར་དུ་ཐུབ་བསྟན་ཉི་མ་ལྟར་
གསལ་བ་འདི་ལགས་སོ། །སྐུ་ཞང་བྱོན་དང་ཉང་ཡུལ་ཆགས་ཚུལ་འདི་བྲིས་
266
267



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པས་སྐུ་ཆེན་གྱིས་མཚོན་བསྟན་འཛིན་ཡོན་མཆོད་རྣམས་སྐུ་ཚེ་རིང་ཞིང་། འགྲོ་
ཀུན་རྒྱལ་བའི་གོ་འཕང་མྱུར་ཐོབ་ཤོག །
༈ ལྷ་དབང་སྤྲུལ་པ་(རྒྱལ་རྩེ་ཆོས་རྒྱལ་གྱི་བརྒྱུད་དཔལ་ལྡན་ཤར་ཁ་བའི་
བྱོན་ཚུལ་བཞུགས།
སྭ་སྟི། འགྲོ་ཀུན་མཁྱེན་བརྩེའི་ཐུགས་རྗེའི་ནམ་མཁའ་ཡངས་པ་ལས།
ཤར་རིའི་རྩེ་ནས་འོད་ཟེར་སྟོང་ལྡན་འབར་བ་བཞིན། །ཤར་ཕྱོགས་ལྡན་མ་
ལས་སྐྱེས་མི་ཆེན་ཤར་ཁ་བ། །རིགས་བཟང་ཁུངས་བཙུན་འདི་པ་ལྷ་དབང་
རྣམ་འཕྲུལ་ལྟར། །འགའ་ཞིག་ས་སྐྱ་པ་ཡི་ནང་ཆེན་བློན་པོ་རིན་ཆེན་འདྲ། །
འགའ་ཡིས་ཕས་རྒོལ་དཔུང་འཇོམ་དམག་དཔོན་རིན་ཆེན་དང༌། །དེང་སང་
བསྟན་པའི་སྲོལ་འཛིན་ཆོས་རྒྱལ་ཆེན་པོའང་བྱོན། །དེས་ན་གདན་སའི་ཞབས་
ཏོག་བསྟན་ཇུས་འཕེལ་བྱེད་ཐབས། །མཛད་པའི་རྣམ་ཐར་རྒྱ་ཆེ་གྲངས་མང་
ཡང་། །ངོ་མཚར་ཕྲིན་ལས་རགས་པ་ཟུར་ཙམ་བྲི། །དེའང་དཔལ་ལྡན་ཤར་ཁ་
བར་ གྲགས་པ་འདི་པའི། རིགས་རུས་མཆོད་འཕྲེང་ནི་རིགས་བཟང་བའི་
དབང་དུ་བྱས་ན། བྱང་ཕྱོགས་ཧོར་བོད་ཀྱི་སོ་མཚམས་ལ་ཉེ་བའི་ས་ན། ཕ་
ཝང་ཆེན་པོ་འབྲི་འདྲ་བ་ཁ་ཤར་ལ་བལྟས་པ་གཅིག་ཡོད་པ། དེའི་རྒྱབ་ངོས་
ནས་འབབ་པའི་ཆུ་བོ་ལ་ཚ་སྐྱེ་གཙང་པོ་ཟེར། ནུབ་ལ་འགྲོ་བ་མདུན་ནས་
འབབ་པ་ལ་འབྲི་ཆུ་ཟེར། ཤར་ཕྱོགས་ལྡན་མའི་ཡུལ་ལ་འགྲོ་བ། དེའི་བྱང་
རྒྱུད་ལ་ལྡན་ཉིན་བརྒྱུད་པ་དང་། ལྷོ་རྒྱུད་ལ་ལྡན་སྲིབ་བརྒྱུད་པ་ཟེར། ལུང་
རྒྱ་བོད་ཡིག་ཚང་ཆེན་མོ།
ཆེན་དེའི་ཕྱེད་སྨད་ཙམ་སྐེད་སྦུབས་ལ་རྒྱ་ཧོར་གྱི་འཇའ་ལམ་ཆེན་མོས་གཅད་
ཡོད་པའི་སྟོད་ཕྱོགས་དེ་ལ་ལྡན་སྟོད། སྒ་པའི་ཡུལ་ཟེར་བར་འདུག་ཅིང་ལྡན་
ཆུ་རྒྱུད་ཀྱི་མདོ་ན་ཏྲེ་བོའི་ཡུལ་ཡོད་པས། དགའ་ལྡན་ཏྲེ་བོ་གསུམ་ལ་དབང་
བསྒྱུར་བའི་ཇོ་བོའི་རིགས་སུ་གྱུར་ནས། དང་པོར་ཆོས་རྒྱལ་ཁྲི་སྲོང་ལྡེ་བཙན་
གྱི་དུས་སུ་ལྡན་མ་རྩེ་མངས་ཟེར་བའི་སྒྲ་བསྒྱུར་གྱི་ལོ་ཙཱ་བ་ཆེན་པོ་དང༌།
གཞན་ཡང་ལྡན་མ་ཆོས་ཀྱི་བྱང་ཆུབ་ཟེར་བའི་ཆོས་རྒྱལ་དང༌། ལྡན་མ་བྱང་
ཁྲི་བྱང་དམར་ལ་སོགས། མ་སང་གི་སྤྲུལ་པའང་མང་དུ་བྱུང་བར་འདུག
གདུང་རུས་བཙུན་པའི་དབང་དུ་བྱས་ན། བོད་ཡུལ་འདིར་མི་བྱུང་པ་ལ་སྔ་
བའི་རུས་མིང་མིའུ་རུས་བཞི་བྱ་བ་དང༌། མིའུ་རྒྱུད་དྲུག་བྱ་བ་བྱུང་བའི་ནང་
ནས་དམུ་ཚ་ལྷའི་བརྒྱུད་པར་འདུག་པས་ན་འདན་སྟོད་སྒའི་ཡུལ་དུ། སྒ་ཨ་
སྙན་དམ་པ་ཟེར་བའི་འབྱོར་ལྡན་དཀར་ཕྱོགས་ལ་མོས་པ་གཅིག་བྱུང་བ་དེ་
ཉིད་ཀྱིས། སྒ་འདན་ཏྲེ་བོའི་ས་ཁོངས་སུ་ལྷ་ཁང་རྒྱ་ཕིགས་ཁྱུང་མགོ་ཅན་བརྒྱ་
རྩ་བརྒྱད། ལྷ་ཁང་རེའི་ནང་དུ་རྟེན་ངོ་མཚར་ཅན་དང༌། བཀའ་འགྱུར་རོ་ཅོག་
ཆ་ཚང་བ་རེ་བཞེངས་པའི་དྲུང་དུ། དཀར་མེ་ཁོར་ཡུག་མཆོད་པ་རྣམ་ལྔ་རྒྱུན་
མ་ཆད་པའི་དགེ་རྒྱུན་བཙུགས་པ་ལ་སོགས་མཆོད་ཕྲེང་ཕུན་སུམ་ཚོགས་པའི་
ཕྲིན་ལས་རྒྱ་ཆེན་པོ་མཛད་འདུག དེའི་དབོན་སྲས་ཀྱི་བརྒྱུད་པ་ལྡན་མ་དབོན་
པོ༑ བཟང་པོ་རྒྱལ་མཚན། ཡབ་སྲས་འཁོར་བཅས་འགའ་ཟུང་གིས་དབུས་
གཙང་དག་པའི་ཞིང་ཁམས་དང༌། ཁྱད་པར་དཔལ་ལྡན་ས་སྐྱ་པའི་སྤྱན་སྔར་
འབྱོན་བཞེད་ནས་ཡར་བཏེགས་བྱོན་པ། ཉི་མ་དབུས་ཕྱོགས་སུ་སླེབ་པའི་དུས་
སུ༑ ཁོང་རང་གི་ཡབ་མེས་མི་ཤི་བ་ལྷ་རུ་སྐྱེས་པ་ལྡན་མ་དབང་རྒྱལ་དུ་གྲགས་
268
269



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པའི་ལྷ་བཙུན་བཟང་པོ་གཅིག་ཡོད་པ་དེ་རྨི་ལམ་དུ་བྱུང་ནས། ཁྱོད་འདིར་མ་
སྡོད། གཙང་རུའི་ས་ན་དབུས་གཙང་རུ་བཞི་རུ་ཕྱེ་བའི་ལྷག་པོ་རུ་ལྷག་ཟེར་བ་
གཅིག་ཡོད་པས། དེར་སོང་ཞིག་ཟེར་བས། འུ་ཡུག་མདའི་རུ་ལག་ཏུ་ལོ་
འགའ་བསྡད། ཡང་ལྷའི་ལུང་བསྟན་བྱུང་ནས། ད་ཡང་གཙང་པོ་ཉང་ཆུ་འཛོམ་
པའི་ས་ན་བཅུད་པ་ཡུ་བ་གདོང་བྱ་བ་ཡོད་པས་དེར་སོང་ལ་བསྡོད་དང་བྱུས་ཀྱི་
ཡུ་བ་ཟིན་པར་ཡོད་དོ་ཟེར་ནས་ཡུ་བ་གདོང་དུ་ཐོགས་ཅིང་བསྡད། དཔལ་
ལྡན་ས་སྐྱའི་ཕྱོགས་ལ་འདེགས་པར་འདོད་པའི་མཚམས་སུ། ལྷ་ན་རེ་ཉང་ཆུ་
ཡར་དེང་བའི་གཡས་ཕྱོགས་ན། གསེར་ལ་གྲས་པའི་གནས་གཞི་གཅིག་ཡོད་
པས། དེར་སྡོད་ཅིག་ཟེར་བ་བྱུང་ནས། ཞ་ལུ་གསེར་ཁང་བྱ་བ་དང་གཞིས་ཁ་
གསེར་ལྡིང་ཟེར་བ་འདུག་པ་གང་ཡིན་སྙམ་པ་ལ། གསེར་ལྡིང་དུ་གཞི་ཕབ།
གྲོང་དཔོན་ཕྱུག་པོ་ཆེན་པོ་གཅིག་འདུག་པ་ལ་གནས་པོ་བཅོལ་ནས་སྡད་པས།
ས་ཆ་ཡང་འཕྲོད་གནས་མགྲོན་ཡང་མཐུན་པར་བྱུང་ནས། ལོ་མང་རབ་སོང་
ཞིང་སྲས་པོ་དེས། གཞོན་ནུ་ནས་ཀློག་ཡིག་ལེགས་པོ་ཤེས། ཡོན་ཏན་དང་
ལྡན་པས་ཡུལ་ཐམས་ཅད་ཀྱི་དཔོན་ཡིག་བཟང་པོ་འདིས། རང་རེ་ལ་ཕན་
ཐོགས་པར་བྱུང་ཟེར་ཞིང་ཁྱད་པར་གནས་པོ་ཆེ་འགུ་ནས་དབོན་པོ་པའི་བུ་
ཆུང་འདི་དང་། ངའི་བུ་མོ་འདི་བཟའ་མི་བྱེད་དགོས་ཟེར་བ་ཡང་ཡང་དུ་སླེབ་
པས། བུ་མོ་ལྷ་མོ་སྨན་དང་དཔོན་ཡིག་བཟང་པོ་དཔལ་བ་ཡབ་ཡུམ་དུ་འབྲེལ།
ལོ་འགའ་སོང་ནས་ཡབ་རྒན་སྐུ་གཤེགས། བུ་མོའི་ཕ་མས་གྲོགས་ལྡན་བྱས་
ནས་ཡབ་ཀྱི་གཤེགས་བརྗོང་ལ་སོགས་ལུགས་ཅན་སྒྲུབས། དེ་རྟིང་བུ་མོའི་རྨི་
ལམ་དུ་ཚེས་བཅོ་ལྔའི་ཟླ་བ་ཉ་གང་བ་གཅིག་ཤར་རིའི་རྩེ་ནས་ཤར་བྱུང་བ།
270
རྒྱ་བོད་ཡིག་ཚང་ཆེན་མོ།
རང་གི་མཚན་མ་ལ་ཞུགས་ཏེ་ཁོང་དུ་ཐིམ་སོང་བ་ཞིག་རྨིས། ཟླ་གྲངས་ཐིམས་
པ་དང་སྲས་པོ་གཅིག་བྱ་ལོ་ལ་འཁྲུངས་པས། མཚན་དཔལ་ལྡན་དར་ཞེས་པ་
བཏགས་སོ། །དེ་ཕྱིན་ཞལ་ལུ་གསེར་སྡོང་དེ་ཁར་བཞུགས་པར་འདོད་ནའང་།
ཡང་ལྷའི་ལུང་བསྟན་ལ་འདི་ནས་ཤར་ལྷོ་ཕྱོགས་ཀྱི་ལ་རྒྱབ་པའི་ཕ་རོལ་དེར་
སོང་ཞིག དེར་ངའི་འདུག་གནས་ཀྱང་ཆོས་ཤིག་བྱ་བ་ཐམས་ཅད་ཡར་འཕེལ་
དུ་འབྱུང་ངོ་ཟེར་བ་བྱུང་ནས། ཡབ་ཡུམ་སྲས་བཅས་རྣམས་ ཀྱིས། ཡར་
བྱོན་ཐར་པ་དགོན་པར་དཔྱལ་སྟོན་ཆོས་འཕགས་ཀྱི་དྲུང་དུ། སྲས་པོ་ལ་དགེ་
བསྙེན་དང་བྱིན་རླབས་ཞུས། བླ་མའི་མཚན་ལས་གྲས་ནས་འཕགས་པ་དཔལ་
བཟང་པོ་ཟེར་བའི་མཚན་བཏགས། འཕགས་པའི་མིང་ཅན་མི་རབས་བདུན་
གྱི་བར་ལ་བསྟན་ཇུས་མངའ་ཐང་ཡར་འཕེལ་དུ་འབྱུང་བར་འགྱུར་རོ་གསུངས་
པའི་བཀའ་གནང་། དེ་ནས་ལ་རྒན་ལ་བྱོན་ནས། བོད་མཁར་སྔོན་མོ་ལུང་དུ་
བཞུགས་པའི་ནུབ་མོ་ལྷ་བྱོན་ནས་ད་འདི་ཁར་གཞི་ཕོབ། སྟོད་ཀྱི་བྲག་མཐའ་
ཡོད་སར་ངའི་རྟེན་ཚུགས་ཟེར་བ་བྱུང་ནས་བཞུགས་པས། ལྡན་ཡུལ་སྔོན་མོ་
ལུང་དུ་གྲགས་པ་བྱུང་ངོ༌། །དེའི་སྐབས་སུ་ཡུལ་པའི་མི་སྡེ་ཕྱུག་པོ་རྣམས་ས་སྐྱ་
ནང་སོར་འདབ་སྐོར་འབུལ་དུ་འགྲོ་བའི་ཡིག་རིགས་དགོས་པའི་གྲོགས་ལྡན་
ལ་དཔོན་ཡིག་བཟང་པོ་དཔལ་བས་ཀྱང་ཐེངས་འགའ་བྱོན་པས། ས་སྐྱར་ནང་
ཆེན་གྱི་ཡིག་མཁན་ལ་སྒོར། དེ་ནས་ཡུན་རིང་མ་འགྱངས་པར་བླ་མ་བདག་
ཉིད་ཆེན་པོ་བཟང་པོ་དཔལ་བའི་སྐུ་དྲུང་དུ་ཡིག་ཚང་པའི་འཐིལ་བཞུགས་
ཐོབ། ཐུགས་རྗེས་བཟུང་བས་མངའ་ཐང་ཡར་འཕེལ་བྱུང་ཞིང་། མ་ཅིག་ལྷ་མོ་
སྨན་ལ་སྲས་པོ་འཕགས་པ་རིན་ཆེན་དང་། མ་སངས་དར་པོ་བ་སྔོན་མོ་ལུང་དུ་
271



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འཁྲུངས་སོ། །བླ་མས་ཞལ་ཏ་བ་ཡིག་མཁན་བཟང་པོ་དཔལ་གྱི་བུ་ཆུང་ཆེ་
ཤོས་ཀྱང་ངའི་རྩར་ཞོག ཕ་རྗེས་ཀྱི་ལས་ཚན་ལ་འཇུག་དགོས་གསུངས་པས།
འཕགས་པ་དཔལ་བཟང་པོ་བས་དགུང་ལོ་བདུན་བརྒྱད་ལས་མི་འགྲོ་ནའང་།
ས་སྐྱར་བླ་མའི་སྐུ་དྲུང་དུ་ཕུལ་ཡབ་ཀྱིས་བྲིས་ཀློག་ལེགས་པར་བསླབས། མ་
སངས་ཀྱི་སྤྲུལ་པར་སོང་བས་གཞན་ལས་འཁྲུངས་སྐྱེས་ཆེ་ཞིང་། བྱ་བའི་རྣམ་
དབྱེ་ཤིན་ཏུ་མཁས་པ་གཅིག་བྱུང་བས་དེ་དུས་ས་སྐྱ་པས། དབུས་གཙང་
ཁམས་གསུམ་ཐམས་ཅད་མངའ་ཞབས་སུ་བཅུག་ནས། ལྷོ་མོན་གྱི་ས་ཆ་
རྣམས། ཇི་བཞིན་རང་མ་ཆུག ཤར་དུང༌། ལྷོ་དུང་དུ་གྲགས་པའི་དུང་རེང་མང་
པོས་འུ་ཡུག་གོས་སྔོན་དང་། ཤངས་སྡོང་པོ་ཐང་ཚུན་ལྷོར་རྒྱུད་ཕལ་ཆེ་བའི་
ཡུལ་པ་རྣམས་བཅོམ། ཧོར་བོད་ཀྱི་གསེར་ཡིག་ཁྲིམས་འདུལ་བ་ལ་འབྱོན་
ལམ་དོག་པོ་རང་བྱུང་བས་བླ་མས་ཞལ་ཏ་ཁམས་པ་དགེ་འདུན་རྒྱལ་མཚན་གྱི་
མགོ་བྱས་ཁམས་གཙང་གི་དྲུང་སྐོར་དཔའ་རྐྱེན་འཛོམ་པ་བདུན། དུང་རེང་གི་
ཁ་མནོན་ལ་ཉང་སྟོང་དུ་སོང་ལས། དཔུང་མི་ལ་གང་དགོས་ཁྲི་སྟོང་སོ་སོས་
ཐོངས་གསུངས་པ་བྱུང་དུས། གཞན་མི་དྲུག་པོའི་དམིགས་ཚང་ནས། ད་ངེད་
རྣམས་ཀྱི་གྲོགས་ལ་ཡི་གེ་ཤེས་པ་གཅིག་གཏོང་བར་ཞུ་ཞུས་པས། འཕགས་
པ་དཔལ་འདི་ན་ཕྲ་ནའང་ཁ་ཏ་བསླབ་བྱ་བྱས་པས་བྱ་བ་ཤེས་པ་གཅིག་ཡོད་
པར་འདུག དེ་ཁྲིད་སོང་གསུངས་ནས་ཁོང་རྣམ་པའི་ཟླ་ལ་བྱོན། མི་བདུན་
པོའི་བཞུགས་ས་འཐིལ་བཤོལ་ལུང་བཟུང་དུ་བྱས། དེའི་ཤར་ཐད་ཀྱི་སྟེང་གོང་
ལ་ཕྱ་གའི་ན་གཞུང་བྱ་བ་ཡོད་པ་དེར། དུང་རེང་ཡོད་པའི་སྐབས་སུ། དམག་
སྒར་བཏབ་ནས་བསྒུག་ན་གཞུང་དེའི་བྱང་ནང་ས་དམར་གོང་ཁ། ལྷོ་ན་ཕྲ་གོང་
རྒྱ་བོད་ཡིག་ཚང་ཆེན་མོ།
ཁ༑ ཤར་ན་རྙེ་ལུང་གོང་ཁ། དེ་གསུམ་གྱི་དཀྱིལ་ན། སྒར་པ་དེ་ཡོད་པས་ན།
གོང་གསུམ་ཤར་ཁ་བར་གྲགས་པ་འདི་དེ་ནས་བྱུང་བར་འདུག ཁམས་པ་
བཞུགས་རིང་ལའང་། དུང་རེང་གི་ཁ་མནོན་རབ་ཏུ་བྱུང་མགོ་ཡུལ་སྟོང་གསུམ།
འབྲི་མཚམས་གངས་སེང་དཀར་པོ། ཕག་སྒང་ཚོ་དྲུག་རྣམས་ཀྱིས་མི་བརྩིས་
དུད་གྲངས་པ་དང་ཁྲིམས་འཆའ་བ་ལ་བྱོན་དུས། བོང་ནག་མདོ་ཆེན་དུ་ཁམས་
པ་དགེ་འདུན་རྒྱལ་མཚན་སྐུ་གཤེགས། ཞལ་ཆེམས་ལ་ད་ཁྱེད་རྣམས་ཁ་མང་
རོ་ཚོགས་ཀྱི་རྣམ་པ་མ་བྱེད་པར། དཔོན་ཡིག་འཕགས་པ་དཔལ་འདིས་མགོ་
དཔོན་ཕེར་བ་འདུག་པས། ངའི་ཚབ་ཏུ་ཁུར་ལས་དཔལ་ལྡན་ས་སྐྱ་པའི་
ཞབས་ཏོག་གྲུབ་པ་ཞིག་གྱིས་གསུངས་པའང་བཞག་ཅིང་། དེ་རྟིང་ལྷ་ཇོ་ཁྲིད་
དང༌། ནམ་མཁའ་དཔལ་ལྡན་ཤིས་མགོ་བྱས། དཔོན་རྣམ་པ་དྲུག་འཚོགས་
ནས་ཁམས་པའི་རྗེས་ཟིན་ཅིང་། དུང་རེང་ཐུལ་བ་ཞིག་དགོས་ཙ་ན། རང་རེ་
རྣམས་མོ་ཕྲུ་སུ་བཟང་གཅིག་ལ་དཔོན་ཚབ་འཆོལ་ལོ་ཟེར་ནས། ཆུ་དམག་
རྒྱུད་གཉེར་ཆེན་ཨ་མོ། ཤེལ་མགོར། རི་ཆུ་ཐང་གསུམ་འཛོམས་སར་མོ་ཕྲུ་
བྱས་པས། འཕགས་པ་དཔལ་བའི་དགུང་ལོའི་སྟེང་དུ་བྱའུ་དང་ཚེ་དཀར་མོ་
དང་བཅུ་གསུམ་ལ་དིང་དིང་ཁ་ལེ་དཀར་པོ་བབ་པས། ཁོང་དཔོན་ཐོག་ཏུ་
སྟོན། གཞན་རྣམས་ཞབས་ལ་བཏུད་ནས། མདུན་མ་རྩེ་གཅིག་ཏུ་འདྲིལ་བའི་
ཆ་དོན་འགག་དོན་བསྡམས། དཔལ་ལྡན་ཤར་ཁ་བའི་བསྟན་པའི་མགོ་སྔོན་
མ་དེ་ཉིད་ནས་ཚུགས་པར་བྱེད་དོ། །དེ་མཚམས་དབུས་གཙང་གི་ཁྲི་སྐོར་
ཐམས་ཅད་བཅོམ་ནས། དུང་ རེང་འདུལ་བའི་བགྲོས་བསྡུར། དབུས་པ་ཁྲི་
སྐོར་གྱི་དམག་རྣམས་ཡར་འབྲོག་ཕོ་མ་ན་ཁར་བསགས། འཕགས་པ་དཔལ་
273
272



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བའི་སྐོར་རྣམས་གོང་གསུམ་ཤར་ ཁར་སྒར་བཅས་སྐུ་ཞང་ ཀུན་དགའ་དོན་
གྲུབ་པས་མགོ་བྱས། གཙང་པའི་ཁྲི་སྐོར་གྱི་དམག་རྣམས་ཀྱིས་འུ་ཡུག་གོས་
སྔོན་ནས་དུང་ རེང་རྣམས་དེད། གཙང་བྱེ་མ་དཀར་ནག་གི་འགྲམ་ཤར་ ར་
གཙང་ཁ་ལ་བྱས། རོང་རི་ནང་གི་མཚམས་རི་དཔལ་ལྡན་ཟུར་གསུམ་ལ་
འཆུར་འདུད་དུང་རེང་དཔོན་དོན་གྲུབ་དར་རྒྱས་ནས་དེ་བཞིན་གྱིས་ཤོག་ཟེར་
ནས་ཕོབས་པས། ཞལ་ལུ་བའི་སྒར་ཐད་ཐོན་ནས་གམ་བྱང་སྦྱད་རི་ལ་བྱས།
གུར་གཞའ་རི་ཁུག་པ་ལ་དུང་རེང་རྣམས་འཆུར་བ་ལ། གོང་གསུམ་གྱི་སྒར་
པས་མཐར་འདེད་བྱེད་རྩིས་ ལ་དོན་གྲུབ་དར་ གྱི་ལབ་སྤྱད་ནས། དཔོན་
འཕགས་པ་དཔལ་ཁྱོད་བསམ་པ་ཆེ་ན། ངེད་མི་ཆད་རྟ་ཆད་རྣམས་སྲོག་ལས་
འཐོང་ངས་ཟླ་བ་རྟིང་མའི་ནང་དུ་ཤར་དུང་གང་ཡོད་མི་ནོར་རྣམས་ངོ་ལྟ་བ་ལ་
སླེབས་པ་བྱེད་ཟེར་བས་དེ་བཞིན་ཕུག་བྱུས་ཆེ་བར་འདུག་བསམ། བཟང་ཆད་
བྱས་ནས་གཙང་མར་བཏང་བས། ཁྲི་སྐོར་རྣམས་ཁ་ཆག་ནན་ལྟར་ཆེ་ཞིང་། ས་
སྐྱ་ནས་ཀྱང་ཁྲིམས་ཕོག་པ་ཙམ་བྱུང་ནའང༌། ངས་དུང་རེང་དང་བཟང་ཆད་
བྱས་ཡོད་པས་དུས་ཚེས་འདི་བར་བརྟག་པ་མཛད་དགོས། དེ་རྟིང་ཐོག་འཇོག་
མ་བྱས་བྱུང་ན་ཉེས་པ་མི་འཁུར་ཁག་མེད་ཟེར་བ་ཞུས། ཟླ་དུས་ཀྱི་མཚམས་
སུ༑ དོན་གྲུབ་དར་གྱིས་ཤར་དུང་ལ་གཏོགས་པའི་མི་སྣ་དྲག་བཏུས་རྣམས་
ཁྲིད་འབུལ་སྣོད་བཟང་པོ་ཁྱེར་བྱུང་ནས། མི་ཁྱོད་ཀྱིས་བཟང་པོ་བྱས་ཕྱིན། ང་
ཡང་བཟང་པོ་བྱེད་པ་ཡིན། ད་ཕྱིན་ཁྱེད་ཀྱི་ཞབས་ལ་འཐུད་ཟེར་ནས། ངེད་
ལྟར་བྱས་ལྷོ་བྲག་ཤར་གྱི། ཆུ་སྐྱེད་ལུང་གསུམ་ལྷོ་བྲག་བྱ་བ་བཞི། ཕུ་འ་ལུང་
སྐྱོགས་མོ་ནས་མདའ་ཙག་ས་ཝ་བཞུགས་ཡན་གྱི་མཁར་བཙན་ས་ཕལ་ཆེ་བ་
རྒྱ་བོད་ཡིག་ཚང་ཆེན་མོ།
ཐམས་ཅད་ཕབ། མི་ནོར་དབང་རིགས་ཐམས་ཅད་མངའ་འོག་ཏུ་བཅུག ཤར་ .
དུང་གི་མི་དྲག་ངོ་ལྟས་པ་རྣམས་ལས་འཛིན་ལ་བཅུག་པས་གཞི་ཆགས་ནས།
དུང་རེང་གི་མི་བརྒྱུད་ཉང་སྟོད་ན་ད་ལྟའང་མང་རབ་ཡོད་དོ། །དེ་རྟིང་ལྷོ་དུང་
འདུལ་བ་ལ་དགོངས་ནས་ཕག་རི་རིན་ཆེན་སྒང་དུ་ཕེབས། ལྷོ་སྤས་འགྲོ་བན་
འཕྲད་པའི་བློན་པོ་གྲགས་པ་འོད་ཟེར་བྱ་བ་འཇམ་བགྲོས་ཀྱིས་ཀུག་ཟས་ཆང་
དང༌། ཞྭ་གོས་ལ་སོགས་སྟེར་སྦྱིན་བཟང་པོ་རིམ་པར་བྱས་པ་ལ་གཞན་ཡང་
འགྲན་འདུག་པས་ལྷོ་དུང་གི་སློབ་དཔོན་དྲག་ཚད་མང་པོ་ཕག་རིར་བོས། ཟས་
ཆང་གི་ཁ་བྲིད་ནས་མི་དྲག་བཏུས་བརྒྱ་དྲུག་ཅུ་ཙམ་བསད། མགོ་ལག་གནད་
ཆེ་བ་རྣམས་རིན་ཆེན་སྒང་གི་མགོན་ཁང་དང༌། སྒོ་རྣམས་ཀྱི་ཐེམ་འོག་ན་ཡོད།
དེ་རྟིང་ཕག་རི་རྣམ་རྒྱལ་གྱི་རྫོང་། བླ་མའི་བཀའ་བཞིན་བརྩིགས། སྤ་
འགྲོ་ཧད་སྟག་ལུང་ལ་སོགས་ལྷོ་དུང་གི་ས་ཆ་ཐམས་ཅད་འོག་ཏུ་བཅུག ཕག་
རིའི་ལས་སྒོ་ཆེ་ཆུང་རྣམས་བཙུགས། རྫོང་དཔོན་སྔོན་མ་གཅུང་པོ་ཕག་རིན་པ་
བསྐོས། དེ་ལྟར་ཤར་དུང༌། ལྷོ་དུང་རྣམས་རིམ་པར་ཐུལ་བས་དཔལ་ལྡན་ས་
སྐྱ་མན། ལྷོ་བྱང་གི་སོ་མཚམས་མི་སྡེ་རྣམས་བདེ་བ་ལ་བཀོད་ཅིང་། བླ་
མའི་ཞབས་ཏོག་དང་རང་ཇུས་ཀྱི་བྱ་བ་དོན་གྲུབ་ཤིན་ཏུ་ཆེ་བར་བྱུང་འདུག དེ་
མཚམས་ས་སྐྱ་ནང་ཆེན་གྱི་གོ་སར་ཡང་ལོ་འགའ་བཞུགས་ཤིང་། མི་ཙག་སག་
ཤི་དར་ར་ཁ་ཆེ་ཏི་ཤི་ཀུན་དགའ་རྒྱལ་མཚན་པའི་ཕྱག་ཕྱིར། གོང་དུ་བརྫངས།
ཧོར་ཐོ་གན་ཐེ་མུར་རྒྱལ་པོ་ལ་ཞུས་ནས་ཏའི་སི་ཏུའི་མཚན་དང་། དམ་ཏག་
འཇའ་ས་བླངས། ཤམ་པོ་རྩེ་དགུའི་ལྡན་མ་ལྷ་ཁང་དང༌། བདེ་ཡངས་ཆེན་
མོ་བཞེངས། ཆོས་སྡེ་བཏབ་རྫོང་རྩེ་ཆེན་བྱ་བར་མིང་བཏགས། རྒྱང་མཁར་
274
275



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གྱི་རི་བསྲུང་བའི་ཁང་པ་གཅིག་བརྩིགས། མངའ་བདག་དཔལ་འཁོར་བཙན་
གྱི་ཕོ་བྲང་གི་ས་ཡིན་པས་རྒྱལ་མཁར་རྩེ་ཟེར། ལྕང་ར་དང༌། རྒྱ་གྲོང་གི་
མཁར་བརྩིགས། དེ་རྟིང་ཕག་མོ་གྲུ་པ་སི་ཏུ་བྱང་རྒྱལ་བ་དང་ཐུགས་མཉེས་
འབྲེལ་ཟབ་ཡོད་པས། སྣེ་གདོང་དུ་བྱོན་ཟེར་བྱུང་བ་ལ། ཐུགས་བཀལ་ནས་
བྱོན་པས་སི་ཏུ་བྱང་རྒྱལ་བ་གྲོངས་པ་དང་ཐུགས་བྲོས་པ་རྣམས་ཀྱིས་གསང་
ཡགས་བྱས་མཚམས་སུ་ཕེབས། གྲ་ཕྱི་ཚོང་འདུས་སུ་ཕྱག་ཕྱི་དགེ་རྒྱུ་གཉེར་ཆོས་
རྒྱལ།སློང་ཤཱཀ་བཟང་དང་། དཔོན་གཡོག་གཉིས་བཟང་བཙོན་དུ་སྒོར་བའི་
སྐབས་སུ། རྩེ་ཆེན་ནས་ཨ་པོ་བཀྲས་རྡོར་དང༌། ཡར་ལུང་རྒྱུད་སྣང་བུ་བ་ཚང་
དང་། ས་སྐྱ་དགོན་ཆེན་ལ་སོགས་ཀྱི་དཔོན་ཞེན་ཅན་རྣམས་ཀྱིས་སེམས་ཁུར་
བྱས་པས་དཔོན་གཡོག་རྣམས་ཚང་མ་ཡར་ལ་ཐོན། གནས་རྙིང་དུ་བཞུགས།
རྩེ་ཆེན། ལྕང་ར། རྒྱ་གྲོ་རྒྱུད་དབོན་ཡིག་དཔོན་སེང་། ནང་ན་འཕགས་རིན་པ་སྐུ་
མཆེད་བཞུགས་པ་ལ་སྣེ་གདོང་ནས། ནག་པོ་ཚུལ་བཟང་དང༌། དཔག་ཤི་
དཀོན་མཆོག་གི་མགོ་བྱས་དམག་དཔུང་སྟོབས་ཅན་འཁྱེར་ནས། ལྕང་ར་ལ་
བསྐོར་རྒྱག་བྱེད་གྲབས་ལ་དཔག་ཤི་དཀོན་མཆོག་ལ་མདའ་ཕོག་ནས་འདས་
པས་དམག་དཔུང་བྲོས་ཐབས་ལ་ཕྱིར་ལོག་དགོས་བྱུང་བས། དཔལ་ལྡན་ཤར་
ཁ་བའི་བསྟན་ཇུས་ཀྱི་གཞི་གཅིག་དེ་ནས་ཚུགས་པར་བྱེད་དོ། །ཏའི་སི་ཏུ་
འཕགས་པ་དཔལ་བཟང་པོ་བའི་སྲས་ཆེ་བ་ནང་ཆེན་ཀུན་དགའ་འཕགས་
པས་རྒྱལ་མཁར་རྩེའི་རྫོང་དང༌། འདོལ་ཆུང་གི་ས་ཁར་བཞེངས། སྟག་རྩེ་
རྫོང་ཕག་གྲུ་པའི་ལག་ནས་བླངས། གཞན་ཡང་རྫོང་གཞིས། མངའ་ཞབས།
བུ་རྟ་གསར་དུ་ཆོད་པ་མང་བར་བྱུང་། ས་སྐྱ་ནང་ཆེན་གྱི་གོ་སར་བཞུགས་ནས།
རྒྱ་བོད་ཡིག་ཚང་ཆེན་མོ།
སྡེ་སྲིད་ཆེན་པོའི་བསྟན་ཇུས་ཡར་འཕེལ་གྱི་མཛད་ཕྲིན་རྒྱས་པར་བྱས་སོ། །
གཅུང་པོ་ཏའི་སི་ཏུ་བསོད་ནམས་དཔལ་བས་རྫོང་རྩེ་ཆེན་བཟུང་ནས། ཕྱི་ནང་
དུ་དགྲ་ཟོན་གྱི་བླང་དོར་བདེ་གཟར་ཅི་རིགས་པ་དགོས་པ་བྱུང་ནས། མ་
སངས་ཀྱི་སྤྲུལ་པ་ཐབས་ལ་མཁས་པའི་སྐྱེས་བུ་དཔའ་མཛངས་འཛོམ་པར་
འདུག་པས། མཐར་ཐུག་དགྲ་གཉེན་བླང་དོར་མ་ནོར་བའི་འདུལ་སྐྱོང་ས་སྐྱ་
པའི་ཞབས་ཏོག སྲིད་ལ་གཏོགས་པ་རྣམས་ཀྱི་མགོན་ཚུལ་བཞིན་དུ་མཛད་
པས་མ་ལས་བུ་དགའ་བའི་རྫོང་གཞིས། ཤབ་སེང་གེ་རྩེ། འཇད། བོ་དོང་ལ་
སོགས་པའི་མངའ་ཞབས་གསར་འཕེལ་རྒྱ་ཆེན་པོ་རིམ་པར་ཆོད་ཅིང་། ཕས་
རྒོལ་གྱི་དམག་དཔུང་ཇི་ཙམ་བྱུང་ཡང་འཇམ་རྩུབ་གང་ལ་གང་འོས་ཀྱི་སྒོ་ནས།
གནད་ཐེག་པར་བྱུང་ཞིང་རྒྱ་རྟའི་མིང་རྒྱལ་པོ་ཏའི་སི་ཏུའི་མཚན། དངུལ་ཐམ།
ལུང་བཟང་པོ་དང་བཅས་པ་གནང་ནས། དཔལ་ལྡན་ས་སྐྱ་པས་ཐོག་དྲངས།
གཙང་སྲིད་སྤྱི་སྒོས་ཀྱི་བསྟན་པའི་སྲོག་ཤིང་ལྟ་བུར་བཞུགས་པ་འདི་ལགས།
དེའི་སྲས་ཆེ་བ་དཔོན་པོ་རྒྱ་མཚོ་བ། སྐུ་ན་གཞོན་རབ་ལ་གཤེགས། གཅུང་
པོ་དཔོན་པོ་རིན་ཆེན་འཕགས་པ་ལ། རྒྱ་རྟའི་མིང་རྒྱལ་པོས་སུ་སིའི་ལས་ཁ་
གནང་ཞིང་། རྒྱ་བོད་ཀྱི་བྱ་བའི་རྣམ་དབྱེ་ལ་མཁས་པ་སྡེ་སྲིད་འཛིན་སྐྱོང་གི་
མཛད་ ཕྲིན་རྣམས། ཡབ་ལས་ ཀྱང་མི་ཞན་པ་བྱུང་བའི་སྙན་གྲགས་ཡར་
འཕེལ་དུ་བཞུགས་སོ། །འཕགས་པ་རིན་ཆེན་པའི་སྲས་པོ་ཆེ་བ་བརྩེ་ཆེན་ཆོས་
རྗེ་པ། མདོ་རྒྱུད་ཀྱི་དགོངས་པ་ཕྱིན་ཅི་མ་ལོག་པར་ཐུགས་སུ་ཆུད་དེ་རྣལ་
འབྱོར་གྱི་དབང་ཕྱུག་ཆེན་པོ་དེ་ཉིད། འགྲོ་བའི་འདྲེན་པ་ལ་སྐུ་བརྟན་པར་
བཞུགས་སོ། །དེའི་གཅུང་དཔོན་པོ་གང་པ་བ་དང་། ཆེན་པོ་དབང་རྒྱལ་
276
277



ན་
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འཕགས་པ། རྒྱལ་ཆེན་པ། ཡང་དཔོན་པོ་ཤཱཀྱ་དཔལ་བ་དང་། དཔོན་པོ་བདེ་
ལེགས་པ་རྣམས་བྱུང་བས། ཆེན་པོ་དབང་རྒྱལ་བས་ས་སྐྱའི་ནང་ཆེན་བཟུང་།
ནང་ལྟར་ཀྱི་མཐུན་སྦྱོར་མཛད། མི་མཐུན་ཕྱོགས་པ་གནམ་གྱི་ཐོག་ཏུ་རི་བོ་
ལྟར་ལྗིད་ལྕི་བ་ཞིག་བྱོན་པར་གདའོ། །ཡང་མ་སངས་དར་པོའི་སྲས་ཨ་ཆེན་
བཟང་པོ་དཔལ་བ་ཡིན་ཅིང་། དེའི་སྲས་དཔོན་པོ་རྒྱལ་མཚན་དཔལ་བ་དང་།
ནོར་བུ་འཕགས་པ་ཡིན་ནོ། །ནང་ཆེན་ཀུན་དགའ་འཕགས་པའི་སྲས་མཆེད་
གསུམ་བྱུང་བའི་ཆེ་བ། རབ་བརྟན་ཀུན་བཟང་འཕགས་པ་མ་ཅིག་བཟང་མོ་
དཔལ་བ་ལ། ཉང་སྟོད་རྒྱ་གྲོང་དུ་ས་མོ་སྦྲུལ་གྱི་ལོ་འབྱུང་བ་ལྔ་ལྡན་གྱི་ཐོག་
ཏུ་སྐུ་འཁྲུངས་པ། འདི་ནི་ངེས་པར་བྱང་ཆུབ་སེམས་དཔའི་སྤྲུལ་པ་སྟེ། ངོ་
མཚར་བའི་རྣམ་ཐར་རགས་པ་ཙམ་བརྗོད་ན། ཆོས་ཁྲིམས་དང་རྒྱལ་ཁྲིམས་
གཉིས་ཀའི་སྒོ་ནས་བསྟན་པར་བྱ་བ་ལ། དང་པོར་སྐུ་གཞོན་ནུའི་དུས་ནས་ཞི་
དུལ་དང་ལྡན་པ་ལ་སོགས་ཆོས་མཐུན་གྱི་ཡོན་ཏན་དུ་མས་མཛེས་ཤིང༌།
དགུང་ལོ་གསུམ་པ་ནས་སེམས་དཔའ་ཆེན་པོ་ཆོས་ཀྱི་རིན་ཆེན་པ་དེ་ཉིད་ཀྱིས་
རྗེས་སུ་བཟུང་། བཅུ་བཞི་པ་ནས། དམ་པ་དེའི་ཞབས་རྡུལ་སྤྱི་བོས་བླངས་ཏེ།
སེམས་བསྐྱེད་སྔོན་དུ་འགྲོ་བའི་དགེ་བའི་ལས་སྒོ་དུ་མ་ནས་བསྒྲུབས་ཤིང་།
དགུང་ལོ་ཉི་ཤུ་པ་ལ་མེས་པོ་བདག་ཆེན། གཡུང་ལུ་ཏའི་ཧུ་ཏའི་སི་ཏུ་འཕགས་
པ་དཔལ་བཟང་པོ་བ་སྐུ་མཆེད་ཀྱི་ཐུགས་རྒྱུད་ལ་ཚོགས་གཉིས་སྤེལ་བའི་ཕྱིར་
དུ༑ ཕྱི་ནང་གི་དཀྱིལ་འཁོར་མང་པོ་ཞལ་ཕྱེ་བའི་སྒྲུབ་མཆོད་ཆེན་མོ་དང༌།
བཤད་སྒྲུབ་ཀྱི་གཞི་བཙུགས་སྲོལ་གཏོད། ཉི་ཤུ་རྩ་བཞི་པ་ལ། ཡབ་རྗེ་དམ་
པ་ནང་ཆེན་ཀུན་དགའ་འཕགས་པ་དང་། མ་ཅིག་བཟང་མོ་དཔལ་བའི་སྐུ་དྲིན་
རྒྱ་བོད་ཡིག་ཚང་ཆེན་མོ།
བསབ་ཕྱིར་དུ། དཀྱིལ་འཁོར་ཆེན་པོ་རྣམས་ཀྱི་སྒྲུབ་མཆོད་ཡུན་རིང་དང༌།
སྨན་ལྷ། འཇམ་དཔལ། སྒྲོལ་མ་ལ་སོགས་འབུམ་གཏེར་ལྔ་ལྔ་དང་། གཟུངས་
སྔགས་བྱིན་བརླབས་ཅན་རྣམས་ཀྱི་བཟླས་བརྗོད། ས་ཡ། བྱེ་བ། དུང་ཕྱུར་
བསྒྲུབས་ཤིང་། བསྒྲུབ་པ་རྒྱུན་རིང་པའི་གཞི་རྟེན་བཟང་པོ་བཙུགས། ཉི་ཤུ་རྩ་
ལྔ་པ་ལ་མཁྱེན་རབ་ཀྱི་དབང་ཕྱུག་དགེ་ལེགས་དཔལ་བ་སྤྱན་དྲངས་ནས།
ལྕང་རར་ཆོས་གཞི་གཏིང་ལུང་རིགས་སྨྲ་བ་བརྒྱ་ཕྲག་བཞི་ལྷག་རེས་ཆོས་ཀྱི་
དགའ་སྟོན་སྤེལ། ཉི་ཤུ་རྩ་དྲུག་པ་ལ་ཆུ་བོ་ཆེན་པོ་ཉང་ཆུ་ལ་བཀོད་པ་ཕུལ་དུ་
ཕྱིན་པའི་ཟམ་པ་ཆེན་པོ་བཙུགས། དེའི་སྟེང་དུ་བཀག་ཆེན་བཞེངས། སུམ་ཅུ་
པའི་དུས་ས་ག་ཟླ་བའི་ཚེས་བརྒྱད་རྒྱལ་ཕུར་འཛོམས་པ་ནས་བརྩམས་ཏེ་གོས་
སྐུ་ ཆེན་མོ་ མཐོང་ བ་ དོན་ ལྡན་ གྱི་དབུས་ན་སྟོན་ པའི་ སྐུ་ ཁྲུ་ བརྒྱད་ཅུ་ པ།
མཛོད་སྤུར་དེ་བཞིན་གཤེགས་པའི་རིང་བསྲེལ་བཞུགས་པ། ལྡེམ་ལ་མཆོག་
གཉིས་གཡས་གཡོན་ན་མར་མེ་མཛད་དང་བྱམས་པ་ཁྲུ་ལྔ་བཅུ་པ། མཐའ་
བསྐོར་དུ་གནས་བརྟན་བཅུ་དྲུག ཁྲིའི་དཀྱིལ་ན། མགོན་པོ་བེན་དང་། ཟུར་
གཉིས་ན་དྷརྨ་ཏ་ལ་དང༌། རྣམ་སྲས། མཐའ་རན་ལ་ལན་ཚའི་གཟུངས་མང་
པོས་བསྐོར་བ་བཞེངས། གང་གི་ལྷག་བསམ་རྣམ་པར་དཀར་བའི་མཐུས། །
གོས་བཟང་དུ་མ་ལས་གྲུབ་སྟོན་པའི་སྐུ། །བརྒྱ་ཕྲག་ཁྲུའི་མཐར་སོན་རྨད་བྱུང་
འདི། །སྐྱེ་བོ་ཀུན་གྱི་མིག་གི་བདུད་རྩིར་བསྒྲུབས། །དེ་རྟིང་གསེར་འཕན་ཆེན་
མོའི་དབུས་ན། བྱམས་པའི་སྐུ་ཚད་ཁྲུ་བཅུ་ཕྲག་བཞི། ལྡེམ་ལ། འཇམ་
དབྱངས་དང༌། སྤྱན་རས་གཟིགས། ཉན་ཐོས་མཆོག་གཉིས་ཁྲིའི་འོག་ལ།
མགོན་པོ་གྲི་གུག་ཅན་བཞུགས་པའི། གསེར་འཕན་ཆེན་མོ་གཅིག་དང༌།
279
278



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གཞན་ཡང་། གོས་དར་ལ་མཐོ་བཅུ་ཕྲག་བདུན་པའི་འཕན་བརྒྱད་ཀྱི་དབུས་
ན༑ ཉེ་བའི་སྲས་བརྒྱད་མཐོ་བཅུ་ཕྲག་བཞི་དང་ལྡན་པ་བཞེངས། སྔོན་ཆད་སྐྱེ་
བོ་ཀུན་གྱི་བློ་ཡུལ་དུ། །གང་གི་བཀོད་པ་ཙམ་ཡང་མ་ཤར་བའི། །གོས་བཟང་
དུ་མ་ལས་གྲུབ་མཛེས་པའི་སྐུ། །ཡིད་འཕྲོག་འཕན་གྱི་གཟུགས་ལ་བཞུགས་
པ་རྣམས། །ལྷག་བསམ་རྣམ་པར་དག་པའི་ཐུགས་ལྡན་པ། །མི་དབང་ཆེན་
པོའི་རྣམ་ཐར་ཕྲིན་ལས་ལས། །སྐལ་ལྡན་སྐྱེ་བོ་འབུམ་ཕྲག་དུ་མ་ཡི། །རྒྱུད་ལ་
ཐར་བའི་ས་བོན་བསྒྲུབ་ཕྱིར་བཞེངས། །སངས་རྒྱས་ཀྱི་བསྟན་པ་སྤེལ་བའི་ཕྱིར་
དུ༑ རྒྱ་མཚོའི་མཐའ། ཀ་ཙ་མའི་གྲོང་ཁྱེར་དུ་སྐུ་འཁྲུངས་ནས། །དབུས་འགྱུར་
རྡོ་རྗེ་གདན་གྱི་མཁན་པོ་མཛད་པ་པཎ་ཆེན་ཤྲཱི་ཤ་རི་སུཏྲ་མཧཱ་སོ་ནས་ཐོག་
དྲངས། རྒྱ་གར་ནས་པཎྜི་ཏ་རིམ་པར་སྤྱན་དྲངས་བདག་རྐྱེན་བཟང་པོ་མཛད།
དེ་རྟིང་བསྟན་པའི་བདག་པོ་འདི་ཉིད་ཀྱི་ཐུགས་ཀྱི་དགོངས་པ་ལ། འདི་ལྟར་
བྱུངསྟེ་སྐྱེ་འགྲོ་རྣམས་ཀྱི་ཕན་བདེ་ནི། སངས་རྒྱས་ཀྱི་བསྟན་པ་ལ་རག་ལས་
འདུག བསྟན་པའི་གསལ་བྱེད་ལུང་རྟོགས་ཐོས་བསམ་ལ་རག་ལས་འདུག་
པས་བསྟན་པ་དར་ཞིང་ཡུན་རིང་དུ་གནས་པའི་ཆེད་དུ། དགེ་འདུན་གྱི་སྡེ་ཆེན་
པོ༑ གཙུག་ལག་ཁང་གཅིག་ཅིས་ཀྱང་བཞེངས་དགོས་དགོངས་པ་ལ། ཡང་
ཡང་དུ་བྱུང་ནས། མ་ག་དྷ་རྡོ་རྗེ་གདན་གྱི་བྱང་ཕྱོགས། འཕགས་པ་འཇིག་རྟེན་
དབང་ཕྱུག་གི་ཞིང་ཁམས། ཐེག་པ་ཆེན་པོའི་ཆོས་ཀྱི་དགའ་སྟོན་འགྱེད་པའི་
གནས་མཆོག གངས་རིའི་ཕྲེང་བས་བསྐོར་བའི་ལྗོངས། བསྟན་པ་རིན་པོ་ཆེ་
ཉི་མ་ལྟར་གསལ་བའི་ས་ཆེན། ཁ་བ་ཅན་ཞེས་གྲགས་པའི་ནང་ཚན་རྡོ་རྗེ་
གདན་ནས་དཔག་ཚད་བརྒྱ་དང་གསུམ་བགྲོད་པའི་ས། མཁས་གྲུབ་དུ་མས་
རྒྱ་བོད་ཡིག་ཚང་ཆེན་མོ།
བྱིན་གྱིས་བརླབས་ཤིང༌། སྐྱེ་བོ་རིག་པའི་ནོར་གྱིས་ཕྱུག་པ་མདོ་སྔགས་བསྟན་
པ་རིན་པོ་ཆེའི་འབྱུང་ཁུངས། ཉང་སྟོད་རིག་པའི་འབྱུང་གནས་ཁྱད་པར་དུ་
མང་པོས་བཀུར་བའི་གདུང་བརྒྱུད་དྲི་མ་མེད་པ། མངའ་བདག་དཔལ་འཁོར་
བཙན་གྱི་ཕོ་བྲང་། རྒྱལ་མཁར་རྩེ་ཞེས་གྲགས་པ་འདིའི་ཉེ་ལོགས་ཆོས་ཀྱི་སྡེ་
ཆེན་པོ། ཉིན་མོ་ལེགས་པར་བཤད་པའི་དགའ་སྟོན་གྱི་ཉི་མས་བློ་གྲོས་ཀྱི་
པད་མོ་རྒྱས་པར་བྱེད་ཅིང་། མཚན་མོ་ལུང་དང་རིགས་པའི་ཆུ་རྒྱུན་གྱིས་ཐུབ་
བསྟན་ཡིད་བཞིན་ནོར་བུའི་བྱི་དོར་ལེགས་པར་བྱེད་པའི། ལུང་རིགས་སྨྲ་བ་
བརྒྱ་ཕྲག་བཅུ་དང༌། རྒྱུད་སྡེ་བཞིའི་དགོངས་དོན་ལེགས་པར་རྟོགས་ནས།
རིམ་གཉིས་ཟབ་མོའི་ཚུལ་ལ་བརྩོན་པར་མཛད་པ། བརྒྱ་ཕྲག་ལྔ་དང་སྤོང་བ་
བསམ་གཏན་གྱིས་སྒྲུབ་པ་ལ་བཞུགས་པ། བརྒྱ་ ཕྲག་སོགས་དགེ་འདུན་
འདུས་པ་རྒྱ་མཚོའི་བཞུགས་གནས། རི་བོ་རྩེ་ལྔ་དང་ལྡན་པའི་ངོས་པད་མོ་ཁ་
བྱེ་བ་ལྟ་བུ་འདིར། ཆོས་གྲྭ་ཆེན་པོ་དཔལ་འཁོར་བདེ་ཆེན་གཙུག་ལག་ཁང་
བཅས་པ་བཞེངས་པའི་དུས་ནི། མཉམ་མེད་ཤཱཀྱའི་རྒྱལ་པོ་ཆོས་ཀྱི་དབྱིངས་
སུ་མཛད་པ་བསྡུས་ནས། ལོ་སུམ་སྟོང་ལྔ་བརྒྱ་ལྔ་བཅུ་རྩ་གསུམ་སོང་བའི་
དུས། ས་ཕོ་ཁྱིའི་ལོ་ཆུ་སྟོད་ཟླ་བ་ཡར་ངོའི་ཚེས་གཉིས། རྒྱལ་ཕུར་འཛོམས་པ་
ལ་འགྲམ་གཏིང་གཙང་ཁང་ཀ་ཆེན་བརྒྱད་རྒྱ་ཕིབས་ཁྱད་ཆོས་དུ་མས་མཛེས་
ཤིང་། རྣམ་ཐར་སྒོ་གསུམ་དང་ལྡན་པ། ཁྱམས་ཀ་བ་བཞི་བཅུ་ཞེ་བརྒྱད་ཀྱི་ས།
ཡོངས་སུ་ཀ་བ་བརྒྱ་དང་ལྔ་བཅུའི་ཁྱོན། ཕྱེ་འབུར་ཆེན་བཅུ་གཉིས། ཐོག་རིམ་
པ་གཉིས་མདའ་ཡབ་ཀྱིས་འཁོར་ཡུག་ཏུ་མཛེས་པ། གསེར་འཕྲུ་ཁྲུ་ཉི་ཤུ་རྩ་
ལྔའི་ཚད་དང་ལྡན་པ་དེའི་དབུས་སུ་མ་ག་དྷ་རྡོ་རྗེ་གདན་གྱི་མཧཱ་བྷོ་དྷིའི་སྐུ་
281
ཧི
280



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཚད་བཞིན་དུ་བྱང་ཆུབ་ཆེན་པོའི་སྐུ། རིན་པོ་ཆེ་སྣ་ཚོགས་ལས་གྲུབ་པ་
འདི་ལྕགས་ཕོ་བྱི་བའི་ལོ་ས་ག་ཟླ་བའི་ཚེས་བརྒྱད་རྒྱལ་ཕུར་འཛོམ་པ་ལ།
སྤྲུལ་པའི་བཟོ་བོ་དཔོན་མོ་ཆེ་སྐྱབས་པས་བཞེངས་ཤིང་། དེའི་གཡས་གཡོན་
དུ་མར་མེ་མཛད་དང་བྱམས་པ། སེམས་དཔའ་བཅུ་དྲུག མགོན་ཁང་དུ་གུར་
མགོན་ལྕམ་དྲལ། སྒོ་བསྲུང་། རྒྱལ་ཆེན་སྡེ་བཞི་རྣམས་ལྡེར་སྐུ་བ། དཔོན་མོ་ཆེ་
རྡོར་རྒྱལ་གྱིས་བཞེངས། གཙོ་བོའི་ལྡེམ་གཉིས་དང་། གནྡྷོ་ལའི་དབུས་སུ། བཀྲ་
ཤིས་སྒོ་ཡངས། བར་དུ་ཆོ་འཕྲུལ་དང་། ལྷ་བབས། མཐའ་གཉིས་སུ་དབྱེན་
འདུམས་དང་རྣམ་རྒྱལ། རིགས་ལྔ་ལ་སོགས་སྐུ་གཟུགས་དུ་མ་ལན་ཚའི་ཡི་
གེའི་རྒྱན་རྣམས་སྤྲུལ་པའི་ལྷ་བཟོ་བ། བལ་པོ་ཛའི་ཏེ་ཙ་དང་ཟངས་མགར་བ་
ཨ་ཝར་པ་རྣམས་ཀྱིས་བཞེངས། རྒྱ་ཆེན་ཕུལ་དུ་བྱུང་བའི་གཙུག་ལག་ཁང་། །
ཕུན་ཚོགས་ལྷའི་བཀོད་པས་མཛེས་པ་ཅན། །རབ་དཀར་གྲགས་པའི་བ་དན་
གཡོ་བ་འདི། །ལྷག་བསམ་དག་པའི་མཐུ་ལས་མྱུར་དུ་གྲུབ། ཁྱད་པར་དུ། བྱང་
ཆུབ་ཆེན་པོའི་སྐུ་འདི་ཉིད་ལྕགས་མོ་གླང་གི་ལོ་ནག་པ་ཟླ་བའི་ཚེས་བརྒྱད།
རྒྱལ་ཕུར་འཛོམ་པ་ལ་ཞབས་སུ་བྱོན་ནས། གཟུངས་བཞུགས་ལ་དབུའི་གཙུག་
ཏོར་ན། མཉམ་མེད་ཤཱཀྱའི་རྒྱལ་པོའི་རིང་བསྲེལ་བཅུ་ཕྲག་གསུམ་ལ་སོགས་
པས་ཐོག་དྲངས་པའི་སྐུའི་སྟོད་སྨད་པད་གདན་དང་ བཅས་པའི་ཆ་ལ་བྱིན་
བརླབས་ ཆེ་བའི་རྟེན་བཀྲ་ཤིས་ པའི་ རྫས་བསམ་ལས་ འདས་ པ་ བཞུགས་
ཚུལ་མདོར་བསྡུས་ནི། འཛམ་གླིང་ཡངས་པའི་སྐྱེད་ཚལ་འདིར། །མཁས་གྲུབ་
པད་མོའི་གེ་སར་ལས། །སྐུ་གདུང་རིང་བསྲེལ་སྦྲང་རྩིའི་བཅུད། །དད་ལྡན་
བུང་བས་བསྡུས་པ་དང༌། །རྣལ་འབྱོར་རྒྱུད་ཀྱི་ལྷ་ཚོགས་རྣམས། །ཡིད་འཕྲོག་
རྒྱ་བོད་ཡིག་ཚང་ཆེན་མོ།
རི་མོར་བཞེངས་པ་དང༌། །མདོ་སྡེའི་གསུང་རབ་ཡོངས་རྫོགས་རྣམས། །རྣམ་
དག་ཐུགས་ཀའི་ཁྱོན་ལ་བཞུགས། །སྐུ་སྨད་ལྷའི་སྐྱེད་ཚལ་དུ། །གཟུངས་
བཞུགས་པད་མོ་རྣམ་མཛེས་པ། །བྱིན་རླབས་བུང་བ་འཁྲིགས་པ་འདི། །སྐྱེ་
རྒུའི་བསོད་ནམས་ཞིང་དུ་བསྒྲུབས། །རྟེན་གྱི་རྣམ་གྲངས་བཅུ་ཕྲག་ནི། །སྐུ་
སྨད་ཙམ་ལའང་བཞུགས་གྱུར་པས། །འདི་ལས་ཕུལ་དུ་བྱུང་བའི་རྟེན། །འཇིག་
རྟེན་འདི་ན་ཅི་ཞིག་མཆིས། །གཞན་གྱི་བརྒྱ་ཕྲག་དཀའ་བས་བསྒྲུབས་གྱུར་
ཀྱང་། །གཟུངས་བཞུགས་ཙམ་གྱི་ཆ་ཡང་མི་འགྲུབ་པ། །རྨད་བྱུང་འདི་འདྲ་སྒྲུབ་
པའི་མི་དབང་མཆོག །དམ་པའི་རྗེས་སུ་བཟུང་བའི་རྣམ་འཕྲུལ་ཡིན། །བློ་
གྲོས་ཉི་མའི་དཀྱིལ་འཁོར་རྒྱས་པའི་ཁྱོན། །བསོད་ནམས་རྟ་ལྗང་ཤུགས་ཀྱིས་
རབ་དྲངས་ནས། །གཙུག་ལག་ཁང་གི་སྐྱེད་ཚལ་ཡངས་པ་འདིར། །ཕུལ་བྱུང་
ལྷའི་པད་མོ་རྒྱས་པར་མཛད། །འདི་དག་གི་རབ་གནས་མཛད་པའི་ཚེ། འཇམ་
དབྱངས་རིན་ཆེན་རྒྱལ་མཚན་དང༌ པོའི་ཐིག་རྩ་དང་བཟོ་བཀོད་ ཀྱི་ ཚད་ འཇོག་ མཁན་ ཀྱང་
རྗེ་འདི་ཡིན་ནོ།པ་དང༌། སྐུ་ཞང་ནམ་མཁའ་མཆོག་གྲུབ་དཔལ་བཟང་པོ་བས་
གཙོ་མཛད་པའི་བླ་མ་དགེ་བའི་བཤེས་གཉེན་རྡོ་རྗེ་འཛིན་པ་ལྔ་བརྒྱ་ཙམ་
འཁོར་དགེ་འདུན་བརྒྱ་ཕྲག་མང་པོ་དང་བཅས་ནས་རབ་གནས་མངའ་དབུལ་
རྒྱ་ཆེན་པོ་མཛད་པའི་སྐབས་སུ། ངོ་མཚར་བའི་ལྟས་རྣམ་པ་སྣ་ཚོགས་པ་སྐྱེ་བོ་
ཀུན་གྱི་མཐུན་སྣང་དུ་གྲུབ་པ་བྱུང་བས་ན། བརྒྱ་ཕྲག་ལྔ་ལྡན་རྡོ་རྗེ་འཛིན་པའི་
ཚོགས། །གཙུག་ལག་ཁང་ཆེན་འདིར་ནི་མངོན་ཁྲིག་སྟེ། །ཕྱི་ནང་དཀྱིལ་འཁོར་
བརྒྱ་ཕྲག་ཞལ་ཕྱེ་ནས། །རབ་གནས་རྒྱུད་སྡེའི་དགོངས་པ་ཇི་བཞིན་བསྒྲུབས།།
རྒྱལ་བ་སྲས་བཅས་དངོས་སུ་བཞུགས་པའི་སྐུ། །འདི་ནི་འཛམ་གླིང་འདི་ན་
282
283



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྣམ་མཛེས་ཞེས། །ལྷ་དབང་ཤིན་ཏུ་དད་པའི་སྟོབས་ཀྱིས་ནི། །སྣ་ཚོགས་མེ་
ཏོག་ཆར་རྒྱུན་འབབ་པར་གྱུར། །གཙང་ཁང་ཆེན་མོ་དང༌། སྟེང་གི་གཞལ་ཡང་
ཁང་། ཁྱམས། སྒོར་ཁང་སྟེང་འོག་བར་གསུམ། སྟེང་གི་འཁོར་གཡབ། གློ་
འབུར་ཤར་ནུབ་སྟེང་འོག མགོན་ཁང་ལ་སོགས་པ་རྣམས་ན། གསེར་སྐུ། ལྡེ་
སྐུ༔ གཞལ་ཡས་ཁང་བློས་སླང་ལོགས་བྲིས། ངོ་མཚར་ཅན་རྣམས་ཀྱིས་ཡོངས་
སུ་གང་བར་བཞུགས་ཤིང༌། རྟེན་གཙོ་བོའི་སྤྱན་སྔ་ན། གསེར་ཀོང་། དངུལ་
ཀོང་། དངུལ་གྱི་ལྷུང་བཟེད་དང་། མཎྜལ་ཆེན་མོས་ཐོག་དྲངས། ལྷ་ཁང་སྤྱི་
སྒོས་ཀུན་ན་མར་མེ་ཁོར་ཡུག་དང་། མཆོད་པའི་རྒྱུན་ཕུན་སུམ་ཚོགས་པ་
བཙུགས་གདའ། དགུང་ལོ་སུམ་ཅུ་སོ་བདུན་པ་ཤིང་མོ་སྦྲུལ་གྱི་ལོ་ལ། ལྕགས་
རི་ཆེན་མོ་ཕྱོགས་རེ་ལ་གཞུ་འདོམ་ཉིས་བརྒྱ་བརྒྱད་ཅུ་རེ་ཡོད་པ། ལྕོག་བཅུ་
ཕྲག་གཉིས་ཀྱིས་སྤྲས་ཤིང་སྒོ་ཆེན་དྲུག་དང་ལྡན་པ། ལྗོན་ཤིང་གི་ར་བས་
ཡོངས་སུ་བསྐོར་བ་བཞེངས། སོ་དགུ་པ། ལུག་གི་ལོ་ལ་སྐུ་འབུམ་ཆེན་མོ་
བཀྲ་ཤིས་སྒོ་མང་གི་འགྲམ་གཏིང་ནས། ལོ་མང་མ་འགྱངས་པར་ཞབས་སུ་
ཕྱུག་ཅིང་འདིའི་མཚམས་སུ། སྐུ་འབུམ་དང་གོས་སྐུ་རྟིང་མའི་དཀར་ཆག རི་
ཁྲོད་དགའ་ལྡན་བཏབ་ལུགས་རྣམས་མདོར་བསྡུས་འཇུག་ཅིང་། དེའང་དགེ་
འདུན་གྱི་སྡེ་ཆེན་པོ། གཙུག་ལག་ཁང་། རྟེན་དང་བཅས་པ་དང༌། ངོ་མཚར་
ཅན་འདི་རྣམས་བཞེངས་པའི་སྦྱོར་བ་བརྩམས་པ་ནས། ས་ཕྱོགས་དེར།
མཐའ་དམག་དང་རྒྱ་ནད་ལ་སོགས་པའི་ཡམས་ནད་ངན་པ། མི་མཐུན་པའི་
ཕྱོགས་ཐམས་ཅད་ཀྱི་མཚན་མ་ཙམ་ཡང་མེད་ཅིང་། ཆབ་སྲིད་དར་ལ། དཀར་
ཕྱོགས་འཕེལ་བ། དགེ་བ་བཅུ་ལ་ལོངས་སྤྱོད་པ་ལ་སོགས་དགེ་ཞིང་བཀྲ་
རྒྱ་བོད་ཡིག་ཚང་ཆེན་མོ།
ཤིས་པའི་ཡོན་ཏན་མཐའ་ཡས་པས་བརྒྱན་པར་གྱུར་ཏོ། །ཀུན་གྱི་མངོན་སུམ་ ་
དུ་མཐོང་བའི། ཕུན་སུམ་ཚོགས་པ་ཆེན་པོ་བཅོ་བརྒྱད་དང་། ཉེ་བའི་ཕུན་
ཚོགས་བཅོ་བརྒྱད་དང་ལྡན་པར་གྲགས་སོ། །གཞན་ཡང་། འདིའི་དམིགས་
རྐྱེན་བཟང་པོ་ལ་བརྟེན་ནས། གངས་རིའི་ཁྲོད་འདིར་གསེར་སྐུ། གོས་སྐུ། རྡོ་
སྐུ༑ ལྡེ་སྐུ། གཙུག་ལག་ཁང་བཞེངས་པ་གསུང་རབ་བྲི་བ། ཆོས་སྡེ་འཛུགས་
པ༑ རི་རྒྱ་ཀླུང་རྒྱ་བསྡོམ་པ་ལ་སོགས་དགེ་བའི་ལས་ལ་ལོངས་སྤྱོད་པ་དུ་མའི་
རྩ་བའི་རྒྱུར་གྱུར་ཏོ། །ཕུན་ཚོགས་དགེ་ལ་བརྩོན་པའི་མཐུ་ལྡན་པ། །མི་དབང་
མཆོག་གི་མཛད་པའི་དམིགས་རྐྱེན་ལས། །གངས་རིའི་ཕྲེང་བས་བསྐོར་བའི་
འཛིན་མ་འདིར། །རྒྱ་ཆེན་དགེ་བའི་འབྲས་བུ་ཕྱོགས་བཅུར་རྒྱས། །དྲི་ཞིམ་མེ་
ཏོག་རྒྱས་པའི་སྐྱེད་ཚལ་ནས། །བུང་བའི་ན་ཆུང་འཕུར་ལྡིང་གཡོ་བའི་སྒྲས། །
རྣ་བའི་དགའ་སྟོན་དགྱེས་པ་ཇི་བཞིན་དུ། །གང་གི་གྲགས་པའི་རྔ་སྒྲ་ཕྱོགས་
བཅུར་ཁྱབ། །ས་སྐྱོང་གང་དེའི་ལྷག་བསམ་དཀར་བའི་མཐུས། །འཁོར་འབངས་
ཐམས་ཅད་དགེ་བའི་གོས་གྱོན་ཞིང་། ཁྲེལ་ཡོད་རིན་ཆེན་རྒྱན་གྱིས་ལེགས་
སྤྲས་ཏེ། །སེམས་ཅན་ཐམས་ཅད་བདེ་བའི་ལམ་ལ་བཀོད། །མི་དབང་ དེའི་
རྣམ་དཀར་ཐུགས་རྒྱུད་ལས། །འཁྲུངས་པའི་དགེ་ལས་བྱས་དང་བྱེད་འགྱུར་
དང༌། །འགྲོ་ཀུན་ཕན་བདེ་བསྒྲུབས་པ་འདིར་ལྟས་ན། །བྱམས་མགོན་རྒྱལ་
བའི་སྤྲུལ་པར་ཀུན་གྱིས་བསྔགས། །ཅེས་པ་རྣམས་ཆོས་ཁྲིམས་དར་བར་
མཛད་པའི་ཚུལ་ཟུར་ཙམ་བཀོད་པའོ། །དཔལ་ལྡན་ས་སྐྱ་པའི་བློན་ཆེན་གྱི་ཐུ་
བོ༑ བསྟན་པ་འཛིན་པའི་སྲོག་ཤིང་ལྟ་བུ། སྡེ་དཔོན་ཆེན་པོ་འདི་ཉིད་ཀྱིས་རྒྱལ་
ཁྲིམས་བདེ་བར་བསྐྱངས་པས་ཆབ་སྲིད་མངའ་ཐང་ཡར་འཕེལ་དུ་བྱུང་བའི་
284
285



པས
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཚུལ་ནི། སྐུ་གཞོན་ནུའི་དུས་ནས་རྩ་བའི་དཔོན་ས། འཁོན་གྱི་གདུང་བརྒྱུད་
རིན་པོ་ཆེ་རྣམས་ལ། དད་གུས་དང་ལྡན་ཞིང་། ཞབས་ལ་ཐུག གཅུང་པོ་ས་སྐྱ་
ནང་ཆེན་གྱི་གོ་སར་སྐྱལ། ཡང་། ཁུ་བོ་བགྲེས་རིམ་རྣམས་གཙུག་ཕུད་དུ་འཁུར།
སྔ་སོར་མངའ་ཞབས་བདེ་ཐབས་ལ་དགོངས་ནས། ཡར་ལུང་སྣེ་གདོང་ལ་སྐོར་
གཅིག་བྱོན་དགོས་པ་བྱུང་དུས་ཀྱང༌། ཆོས་འཇིག་རྟེན་གང་གི་ཕྱོགས་ལའང་
ཀུན་གྱི་མཐུན་སྣང་དུ་གྲུབ་ཅིང་སྨོན་པར་བྱུང་། འདི་ཉིད་ཀྱི་ཐུགས་རྒྱུད་དགེ་
བའི་ཤུགས་ཀྱིས། ནང་ལྟར་གྱི་སྡེ་གཟར་ལའང་། གཏིང་འཇགས་གཙང་མ་
ཐོན། སྡེ་སྲིད་ཆེན་མོ་འཛིན་པའི་གོ་སར་ཕེབས་ནས་ཀྱང༌། རྒྱ་རྟའི་མིང་རྒྱལ་
པོས་ཏའི་སི་ཏུའི་མཚན་དང༌། ཐམ་ཁ། ལུང༌། གནང་སྦྱིན་བཟང་པོ་དང་
བཅས་པ་ཞུ་མ་དགོས་པར་གནང༌། སྟག་ཚང་རྫོང་པ་དང་། དཔོན་སློབ་སྲིད་
ཇུས་སྔར་ལས་ཀྱང་ཉེ་བར་འབྲེལ་ནས་བདག་པོ་མི་དབང་ཆེན་པོ་ནམ་མཁའ་
ལེགས་པའི་ཐུགས་སྲས་དམ་པར་གྱུར། དཔལ་ལྡན་ལྷ་རྩེ་རྫོང་གི་གཉེར་ལས་
བཟུང་ནས་ཞབས་ཏོག་ཚུལ་བཞིན་དུ་བསྒྲུབས། གཞི་ཐོག གདུང་བརྒྱུད་པའི་
སྐུ་ཕྲ་མོ་ནས་དབུ་འདོན་ཞབས་ཏོག་གང་དགོས། ཉེ་གནས་ཆེན་པོའི་བྱ་བ་
རྣམས་དོན་དང་མཐུན་པར་མཛད། མངའ་ཞབས་སྤྱི་མཐུན་དུ་ལུས་སེམས་
དགེ་བ་ལ་བསྐུལ་བའི་ངང་ནས་དྲག་ཞན་གོ་མ་འཛོལ་ཞིང་། སྤྱི་སྙོམས་ཆེ་བའི་
སྐྱོང་ཐར་མཛད་པས། ཀུན་གྱིས་ཆོས་རྒྱལ་ཆེན་པོར་མཚན་གསོལ། སྐུ་ཉེ་
འབྲེལ་ཆབ་སྲིད་དུ་གཏོགས་པ་ཐམས་ཅད་ལའང་ལེགས་ཉེས་བྱུང་དུས། སྐུ་
ལུས་ཀྱིས་སྐྱོད་པའམ། མི་གོ་ཆོས་ཀྱིས་བསྡུས་པའི་སྤུང་མི་ལགས། རྒྱུ་ཟས་
ནོར་གསེར་ཡིག་བྲན་ཐག་གང་དགོས་པ་བྱུང་ཡང་། ངལ་དུབ་དང་། ཕངས་
རྒྱ་བོད་ཡིག་ཚང་ཆེན་མོ།
སེམས་མེད་པའི་ཐུགས་འཁུར་བཞེས་ནས། སྲིད་པ་མཐའ་ནས་མ་ཟིང་པའི་
ལྟོས་ཐུབ་བློ་ཁེལ་བར་མཛད་ནས། སྲིད་རྟོགས་ཡར་འཕེལ་དུ་བྱུང་མི་མཐུན་
ཕྱོགས་པ་རྣམས་ཀྱི་ཐད་དུའང་། སྔ་སོར་དཔའ་དཔུང་འཛོམ་པའི་ང་རྒྱལ་
གྱིས། ཡར་མར་གང་དུ་སུ་དང་ཐུག་ཀྱང་། ཇུས་ཀྱི་རྒྱལ་ཁ་ལོན་ཅིང་ནོར་བུ་
ཁྱུང་རྩེས་མགོ་བྱས་པའི་ས་སྨད་ཀྱི་རྫོང་གཞིས་མང་པོ་འབྲེལ་ཆགས་སུ་ཆོད་
ཅིང་། གཡུལ་རྒྱལ་ལྷ་རྩེའི་འོག་གི་ས་གདན་ཁོར་ཆོད། སྟོད་དུ། ལྡན་མཁར་
རྫོང་། སྨད་དུ་ཡར་འབྲོག ལྷོ་བྲག་སྐོར་ལ་སོགས། ཐག་ཉེ་རིང་ཀུན་ནས་རྫོང་
གཞིས་ས་གདན་བུ་རྟ་གསར་འཕེལ་མང་དུ་ཆོད་ཅིང་། ཕྱིར་སྐོར། གཏན་
རླུངས་གཙོ་བོར་སྟོན་པས། ཆེན་པོས་དགྲ་ལ་བྱམས་བྱས་ན། །ཐ་མར་དགྲ་
བོའང་ དབང་ དུ་ བསྡུས། །མང་པོས་བཀུར་ བས་ ཀུན་ བསྐྱངས་ པས། །ཀུན་
གྱིས་རྒྱལ་པོར་དབང་བསྐུར་རོ། །ཞེས་པ་དང་མཐུན་པར། སྲིད་པ་མི་གཅིག་
པ་རྣམས་ཀྱང་དམ་པ་འདི་ཉིད་ཀྱི་སྐུ་ཆེ་བའི་ཡོན་ཏན་མཐོང་བས། སྡེ་པ་ཕྲ་
རགས་ཐམས་ཅད་རིམ་པ་བཞིན་དུ་དེའི་ཞབས་ལ་འཐུད་པར་བྱེད་ལ། རང་
སྲིད་ལ་གཏོགས་པ་རྣམས་ཀྱི་ནི་ཕུད་དུ་འཁུར་བར་བྱེད་པ་ལྟ་སྨོས་ཀྱང་ཅི་
འཚལ། འདིའི་སྐུ་བསོད་དང་། སྐུར་སྐྱོངས། འགྲོག་ལམ། དགྲ་ཟུར་གྱི་བླང་
དོར་ལ་སོགས་འཇིག་རྟེན་ལུགས་ཀྱི་མཛད་ཕྲིན་རྣམས། མ་ནོར་ཞིང་། ལེགས་
པར་མཁྱེན་པའི་སྟོབས་ཀྱིས། སྔར་གྱི་མངའ་ཞབས། བུ་རྟ་གང་ལའང་། བོ་
ཟག་མེད་ཀྱི་སྟེང་དུ་གཙང་སྲིད་བྱིངས་པོའི་གཙོ་བོར་གྱུར་ཅིང་། གདན་ས་ཆེན་
པོ་དང༌། དཔལ་ལྡན་ལྷ་རྩེ། ལྡོག་ཕོ་བྲང་བ། ཆུ་འདུས་དཀར་པོ་མན། གོང་
དཀར། འཕྱོང་རྒྱས་སྟག་རྩེ་ཡན་འབྲེལ་ཆགས་སུ་ཟིན། བྱང་ཕྱོགས་ཀྱི་སྲིད་པ་
287
286



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྣམས་ཀྱང་། དེ་ཉིད་ཀྱི་བཀའ་ལུང་དང་དུ་ལེན་ཅིང་དེ་དག་ཐམས་ཅད་ཀྱི་
རྒྱལ་ཁྲིམས་ཀྱི་བདག་པོར་གྱུར་པས་ན། སྐུའི་གཟི་འོད་གསུང་གི་ང་རོ་དང་། །
ཐུགས་ཀྱི་སྟོབས་ཀྱིས་རྒྱལ་ཁྲིམས་མནོན་པ་དང༌། །ཕས་རྒོལ་འཇོམས་ཚེ་
ཕྱག་ན་རྡོ་རྗེ་ཡི། །སྤྲུལ་པ་ཡིན་ཞེས་ཚིག་དོན་མཐུན་པར་གྲགས། །གཅུང་པོ་
ཆེ་བ། ནང་ཆེན། རབ་འབྱོར་འཕགས་པས་ཀྱང་ས་སྐྱ་ནང་སོར་ཕེབས་ནས།
ཏི་ཤི་ཆེན་པོ་ཐེག་ཆེན་ཆོས་ཀྱི་རྒྱལ་པོ་ནས་ཐོག་དྲངས་གདུང་བརྒྱུད་ཁུ་དབོན་
པའི་ཞབས་ལ་གཏུགས། གང་ལ་གང་དགོས་ཀྱི་ཞབས་ཏོག་དང་། ནང་སོའི་
འཛིན་ལུགས་ལུགས་མཐུན་མཛད། གཅེན་གྱི་བཀའ་ ཞལ་དགོངས་པ་དང་
མཐུན་པའི་ཆོས་ཕྱོགས་ཀྱི་ཞལ་བཀོད་དང༌། སྡེ་སྲིད་ཆེན་མོ་འཛིན་སྐྱོང་སྤེལ་
བའི་ཐབས་ལ། གཞི་ཐུབ་བྱེས་ཐུབ་ཀྱི་ཐུགས་འཁུར་ཆེན་པོ་བཞེས་པ། རང་
ཕྱོགས་ལ་བྱང་སེམས་དང་ལྡན་ཞིང་། གཞན་ཕྱོགས་སུ་ནོན་བརྗོད་ཤིན་ཏུ་
ཆེའོ་ཞེས། ཕྱི་ནང་ཀུན་གྱིས་བསྟོད་ཅིང་སྨོན་པའི་གནས་སུ་གྱུར་ཏོ། །གཅུང་
པོ་དམག་དཔོན་བཀྲ་ཤིས་འཕགས་པ་ནི། སྐུ་གཞོན་ནུ་ཉིད་ནས། ཡབ་མེས་
གོང་མ་རྣམས་ཀྱི་མཛད་སྲོལ་དང་མཐུན་པར་དགྲ་རིགས་ཀྱི་ཕྱོགས་ལ། ཞལ་
བསྟན་པ་ཙམ་གྱིས་ཕ་རོལ་ཕམ་པར་ནུས་ཤིང་། གཅེན་དམ་པ་ཉིད་ཀྱིས་
བཀའ་བསྒོ་ཇི་ལྟར་མཛད་པ་བཞིན། དམག་ཁྱེར་སྔ་རྟིང་གང་ལའང་། ཇུས་
དང༌། དགྲ་འཐབ་ལ་ཤིན་ཏུ་མཁས་པས། དུས་ཀུན་ཏུ། གཡུལ་ལས་རྒྱལ་བ་
ཁོ་ན་བྱུང་བས་ན། དམག་དཔོན་རིན་པོ་ཆེ་དང་མཚུངས་ལདེའི་དོན་གྱིས་གནད་
གང་ཆེའི་རྫོང་ས་ཟུར་དུ་བཞུགས་པས། མངའ་ཞབས་ཡར་འཕེལ་དུ་ཆོད་
པ་ཀུན་གྱིས་མཐུན་སྣང་དུ་གྲུབ་པ་འདིའོ། །མིའི་དབང་པོ། སྐུ་མཆེད་རྣམས་
རྒྱ་བོད་ཡིག་ཚང་ཆེན་མོ།
ཀྱི་དབོན་སྲས། དྲུང་བཀྲ་ཤིས་རབ་བརྟན་དཔལ་བཟང་པོ་འདི་ཉིད་ཀྱང༌། .
རིགས་རུས་ཁུངས་ནས་བྱུང་བའི་ཆོས་འཇིག་རྟེན་གཉིས་ཀའི་ཕྱོགས་ལ་མཁྱེན་
རབ་ཆེ་ཞིང་། ཆེ་བཙུན་གྱི་ཡོན་ཏན་ཐམས་ཅད་ཚང་བས། ཆོས་རྒྱལ་ཆེན་པོའི་
ཞལ་ནས། འདིས་ནི་སྡེ་སྲིད་ཀྱི་བསྟན་པ་འཛིན་པའི་སྐྱེས་བུར་འགྱུར་རོ་
གསུངས་ཤིང་མཛད་ཕྲིན་མཐོང་ཐོས་ཀྱི་སྐྱེ་བོ་ཐམས་ཅད་ཀྱང་། མགྲིན་
གཅིག་ཏུ། བསྟོད་ཅིང་བསྔགས་པ་བརྗོད་པའི་ངང་ལ་བཞུགས་པ་ལགས་སོ། །
ཆོས་རྒྱལ་སྐུ་མཆེད་ཡབ་སྲས་མངའ་ཐང་དང༌། །ཆབ་སྲིད་སྤྱི་མཐུན་བསོད་
ནམས་ལས་བྱུང་བའི། བློ་ཆེན་སྡེ་ཇུས་ཁུར་གྱིས་མི་ངལ་ཞིང་། །ཞི་དྲག་ཐབས་
ལ་བློ་གྲོས་བང་མཛོད་རྒྱས། །སྡུག་བསྔལ་ནད་གསོ་སྨན་པའི་རྒྱལ་པོ་དང༌། །
ཤེས་རབ་སྤྱན་ལྡན་འཇམ་དབྱངས་དཔོན་བཙུན་དང༌། །འཇིག་རྟེན་བྱ་བ་
མཁས་པ་པད་རྒྱལ་གསུམ། །འདི་འདྲའི་བློན་ཆེན་ན་རིམ་གཞན་མ་ཡི། །སྡེ་
པ་སུ་ལའང་འདུག་པ་ཐོས་མ་མྱོང་། །དེས་ན་དེ་ཡང་ཆོས་རྒྱལ་ཆེན་པོ་ཡིས།
ཁྲིམས་གཉིས་དར་བའི་ཆེད་དུ་སྤྲུལ་པར་གོ །སླར་ཡང་ རྗེ་དཔོན་སྐུ་མཆེད་
བརྟན་པ་དང༌། །ཞལ་ངོ་འཕེལ་ཞིང་བློན་ཆེན་སྔ་མ་ལྟར། །རིམ་པར་བྱོན་ནས་
དཔལ་འབྱོར་རྒྱས་པ་དང༌། །ཆབ་སྲིད་ཐམས་ཅད་ཡར་འཕེལ་འབྱུང་བར་
ཤོག། །།
288
289



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
༈ མ་སངས་སྤྲུལ་པ་སྟག་སྣ་རྫོང་པའི་བྱོན་ཚུལ་བཞུགས།
སྭ་སྟི། འགྲོ་བའི་གཙུག་རྒྱན་དཔལ་ལྡན་ས་སྐྱ་པ། །ཆོལ་ཁ་གསུམ་
ལ་ཁ་ལོ་བསྒྱུར་བའི་དུས། །དེའི་ཕྲིན་ལས་བསྒྲུབ་པའི་དཔོན་ཆེན་དང་། །
སློབ་དཔོན་དགེ་བཤེས་བློན་ཆེན་རིམ་པ་རྣམས། །མཁས་མཆོག་སྟོབས་ལྡན་
གྲངས་ལས་འདས་མོད་ཀྱིས། །ཐོག་མར་ཡུས་པོ་ཆེའི་མི་གསུམ་པོ། །གྲོམ་པ་
ས་སྐྱའི་དཔོན་ཆེན་ཤཱཀ་བཟང་དང༌། །ཤར་སྨད་ཙོང་ཁའི་དགེ་བཤེས་རིན་
བརྩོན་དང༌། །མདོ་སྟོད་གྱོན་ནི་ཧོར་ཆེན་སྟོན་ཚུལ་ཡིན། །དེ་གསུམ་ནང་ནས་
རིགས་མཐོ་བློ་གསལ་བ། །དགེ་བཤེས་ཆེན་པོ་ནས་བརྒྱུད་དེང་སང་བར། །
བླ་མའི་ཞབས་ཏོག་དབུས་གཙང་བྱ་བ་དང༌། །བཀུར་སྐྱོང་ཕྱོགས་ལ་བློ་གྲོས་
སྤྱན་ ལྡན་ཞིང༌། །མི་མཐུན་དཔུང་འཇོམས་མ་སངས་བཀའ་བབས་ཞེས། །
སྙན་པའི་གྲགས་པས་ཕྱོགས་བཅུ་ཀུན་ཁྱབ་པ། །བློན་ཆེན་འདི་པའི་བྱོན་ཚུལ་
འདི་ལྟར་རོ། །དེའང་འདི་ལྟར་ཐོས་ཏེ། སྔོན་བོད་དུ་ཆོས་སྐྱོང་བའི་རྒྱལ་པོ་
ཁྲི་སྲོང་ལྡེ་བཙན་དང༌། དེའི་སྲས་བཞི་པ་ཁྲི་ལྡེ་སྲོང་བཙན་རྒྱལ་པོའི་སྐུ་རིང་
ལ༑ མཐའི་དམག་འགྱེད་པའི་བོད་ཡུལ་གྱི་ཕྱོགས་བཞིར་བགོ་བ་བསྲུང་མ་
བསྐོས། ཁྱད་པར་དུ་བོད་དམག་ཁྲི་ཚོ་མང་པོ་ཁྱེར་ནས། བྷ་ཏ་ཧོར་གྱི་སྒོམ་གྲྭ་
བཅོམ། གཡུལ་རྒྱལ་གནའ་བཅད་ནས་ཕྱིར་བྱོན་དུས། དེ་ཕྱོགས་ཀྱི་སྒོ་བསྲུང་
ལ༑ བོད་དམག་སེབ་ནས་སྐྱེན་བཏུས་པའི་དཔའ་བོ་མི་དགུ། དམག་བརྒྱ་
ཕྲག་དགུ་དང་བཅས་པ་ཧོར་བོད་ཀྱི་སོ་མཚམས་སུ་བཞག དེ་དུས་རྒྱལ་པོའི་
རྒྱ་བོད་ཡིག་ཚང་ཆེན་མོ།
ཞལ་ནས་ཁྱོད་རྣམས་ཀྱིས་སོ་ཁ་བསྲུང་ཨེ་ཐུབ། མི་ཐུབ་ན་དཔུང་གི་མནོན་ཁ་
འཇོགས་པ་ཡིན་གསུངས་པས་དེ་དགུས་རྒྱལ་པོར་བསྲུང་ཐུབ་པ་བྱེད་ཞུས་
ནས་བསྡད་པས། དགུ་ཐུབ་ཀྱི་ཡུལ་ཟེར་བའང་བྱུང་འདུག་པ་ལ། ད་ལྟ་མགོ་
ཐོམ་གྱི་ཡུལ་ཟེར་བའང་སྣང་། ཁོང་རྣམས་ཀྱིས་ངེད་རྣམས་ཇི་ཙམ་ལ་ལོག་
ཡོང་རྒྱུ་ཡིན་ཟེར་བ་ཞུས་པས་རྒྱལ་པོའི་ལུང་གིས། ངེད་ཀྱི་བཀའ་མ་བྱུང་བ་
ལ༑ བཟློག་རྒྱུ་མིན་གསུངས་པས་དེ་ཕྱིན་ནས་དཔའ་བོ་མི་དགུ་པོའི་རུས་མིང་།
བཀའ་མ་ལོག་ཟེར་བ་ཆགས་ཏེ། དེར་ཡུན་རིང་བས་བཀའ་མ་ལོག་གི་བོད་
འབྲོག་སྡེ་ཚན་མང་པོ་ཡོད། སེ་ཆེན་རྒྱལ་པོའི་བློན་ཆེན་སང་གྷ་ཆིང་ཟེར་བ་དེ་
ཡང་། རུས་པ་བཀའ་མ་ལོག་ཚང་ཡིན་ཟེར་བར་འདུག དེ་རྣམས་ཀྱི་ཆེ་བརྒྱུད་
ལས་ཆད་པ། ཤར་ཙོང་ཁ་མཚོ་སྔོན་གྱི་མཐིལ་ན་སྐད་གསར་པ་བྱ་བ་དང་། བྱ་
རོང་པ། ཅུ་ཀུ་མེར་བྱ་བ། ཡུལ་ཁམས་ཆེན་པོ་གསུམ་གྱི་བདག་པོ་སྐྱ་མིང་།
དབོན་པོ་རིན་ཆེན་རྒྱལ་མཚན་ཞེས་པ། བློ་གསལ་ཞིང་སྐྱེ་མཆེད་དྭངས་པ་
གཅིག་བྱུང་བ། དེ་ཉིད་གཞོན་ནུ་ནས་དཀར་པོའི་ཕྱོགས་ལ་མོས་པ་གཅིག་
ཡོད་པས། ཡུལ་ཁམས་རྣམས་མཆེད་ཟླ་ཀུན་འཛིན་དུ་བཅུག་ནས། གཙང་ས་
སྐྱ་བླ་མའི་སྙན་གྲགས་ཚོར། མོས་གུས་ཁུག་སྟེ་ཞབས་ལ་གཏུགས་པར་འདོད་
ནས། ཡར་བྱོན་པས། མདོ་སྟོད་ཀྱི། ཧོར་ཆེ་སྟོན་ཚུལ་ཡང་ཆོས་དོན་དུ་གཉེར་
བ་ལ། སྔོན་ལ་འབྲི་ཁུང་དུ་བྱོན། དེར་མ་བསྟེན་ས་སྐྱར་ཆས་པ་དང༌། ཁོང་
རྣམ་གཉིས་བྱ་བ་ལུང་པར་མཇལ། མདོ་སྟོད་སྨད་ཀྱི་ཕྱོགས་སྲིད་དང༌། སྐུ་ཚེ་
སྔོན་མའི་འབྲེལ་ཤུགས་ཀྱིས་སྤུན་ཕོ་ནུ་ལྟར། ཐུགས་ཤིན་ཏུ་མཐུན་པར་བྱུང་
ནས། དེའི་དབྱར་ངོ་གྱ་བ་འབྲོང་དུ་དགོན་པར་སྡོད། སྟོན་དེ་འགྲོ་བའི་མགོན་
290
291



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པོ་ཆོས་རྒྱལ་འཕགས་པ་གོང་ནས་ཡར་ཕེབས་དུས་འབྲོང་དུ་དགོན་པ་བས་
གདན་དྲངས། བསྙེན་བཀུར་ཞུས། དེ་ཐོག་ཏུ་ཁོང་རྣམ་གཉིས་པས་ཀྱང་མཇལ།
རབ་བྱུང་ཞུས། དབོན་པོའི་མཚན་རིན་ཆེན་བརྩོན་འགྲུས་བྱ་བར་བཏགས།
བདག་སློབ་གཉེར་མཐར་ཕྱིན་པ་གཅིག་བྱེད་འདོད་པས་རྗེས་སུ་བཟུང་དུ་
གསོལ་ཞུས་པས། དེ་བཞིན་ལེགས་སློབ་དཔོན་ཤར་པ་ཡེ་ཤེས་རིན་ཆེན་གྱིས།
སློབ་གཉེར་གྱི་མགོན་གྱིས་ལ། དགེ་བཤེས་ཆེན་པོ་གཅིག་མགྱོགས་པར་ཡོད་
བྱེད་དོ་གསུངས་པས། དགེ་བཤེས་སྔ་བ་རིན་ཆེན་བརྩོན་འགྲུས་ཟེར་བ་ཡང་
དེ་དུས་རང་ནས་བྱུང་བར་གདའོ། །དེ་གཉིས་ཀས་ཕྱག་ཕྱིར་བྱོན། ས་སྐྱར་
ཕེབས། སློབ་གཉེར་མཛད་པས། ཤེས་རབ་དང༌། ཐུགས་རུས་ཆེ་བའི་ཚད་
ཐུབ་པར་བྱུང་ནས། རིང་པོ་མ་ལོན་པར་ས་སྐྱ་བའི་དགེ་བཤེས་རྣམས་ཀྱི་ནང་
ནས་མཁས་པའི་གྲགས་ཐོན་པར་བྱུང་། བར་སྐབས་ནས་བླ་མ་འཕགས་པའི་
ཕྱག་ཕྱི་ཞབས་ཏོག་མཐིལ་ཞུགས་ཡུན་རིང་དུ་མཛད། བྱ་བའི་བརྗིད་ཁུར་ཆེན་
མོ་མང་དུ་གལ། དེ་མཚམས་ས་འབྲི་འཁྲུག་པའི་མགོ་ཚུགས། གོང་དུ། ཁྲིམས་
ཀྱི་གཏུག་གཤེར་ལ་ཕྱོགས་ཕྱོགས་ནས། མི་དྲག་པ་འགྲོ་དགོས་བྱུང་དུས་དཔོན་
ཆེན་ཤཱཀྱ་བཟང་པོ་དང༌། དགེ་བཤེས་རིན་ཆེན་བརྩོན་འགྲུས་རིན་པོ་ཆེ་སྟོན་
ཚུལ་གསུམ་མོ། །བླ་མ་དང་། བསྟན་པ། གདན་ས་ཆེན་པོའི་ཕྱིས་ལ་བསམ་
སྟེ་བློས་བླངས་ནས་བྱོན། ཁྲིམས་ལུགས་སུ་སོང་བས། ཚལ་གུང་ཐང་ནས་ཕོ་
བྲང་ཤང་རྡོའི་བར་ལ་ཨན་ཁུར་ནས། རྐང་ཐང་ལ་བྱོན། གོང་དུ་གཏུག་བཤེར་
ལེགས་ས་སྐྱ་པའི་བྱ་བ་རྣམས་གང་འདོད་ལེགས་པར་གྲུབ་ནས། ཡར་འཁོར་
དུས་ཁོང་རྣམས་ས་སྐྱ་ལ་ཡུས་ཆེ་བའི་མི་གསུམ་དུ་གྲགས་པ་བྱུང་ཞིང༌། ཆེན་
རྒྱ་བོད་ཡིག་ཚང་ཆེན་མོ།
པོར་གྱུར། སྤྱི་སྒོས་སུ་བླ་མའི་གནང་སྦྱིན། བརྒྱ་སྟོང་སོ་སོས་བྱ་དགའ་ཆེན་པོ་
བྱས། ཁྱད་པར་དགེ་བཤེས་ཆེན་པོ་ལ། ཇ་རིན་དུ། ས་སྐྱའི་དྲུག་ཆ་མའི་འདབ་
སྒོ་དང་ཚོང་འདུས་ཁང་ལེབ་ཀྱི་མགོ་བྱས། གྲ་ཁང་ག་ར་ཕུའི་གྱོག་གཞིས་ཀ་
རྣམས་གཙང་མར་གནང༌། སྐྱ་བཙུན་ཐམས་ཅད་ཀྱིས་བཀུར་སྟི་ཞབས་ཏོག་ཆེ་
བར་བྱུང་། དེའི་སྐབས་སུ་མཆེད་གྲོགས། སྟོན་ཚུལ་བའི་གྲོས་ལ་སློབ་གཉེར་
གྱི་དཀའ་སྤྱད། དགེ་བཤེས་ཀྱི་སྙན་གྲགས་ནི་ཐོབ། ས་སྐྱ་པ་གསང་སྔགས་
ཟབ་མོའི་བདག་པོ་ཡིན་པས་ད་གསང་སྔགས་དང་མཐུན་པར་མཛད་ན། སྐུ་
ཁམས་ཀྱི་འཚོ་སྐྱོངས་སུའང་འགྱུར་ལ། མ་འོངས་པའི་དུས་སུ་བུ་སློབ་རྗེས་
འཛིན་སོགས་ལའང་ཁྱད་ཆེ་བར་ཡོད་ཟེར་བ་ལ་གསན་ནས། ཉང་སྟོད་བྱེད་
མདའ་བའི་མ་ཅིག་མཁའ་འགྲོ་འབུམ་མངོན་ཆུང་དུ་གྱོག་གཞིས་ཁར་བཞག
ཕྱག་རྒྱ་བསྟེན་པ་ལ་སྲས་གསུམ་བྱུང་བའི། ཆེ་བ་བན་རྒན་བློ་གྲོས་རིན་ཆེན།
བར་པ་དྷརྨ་དཀོན་མཆོག ཆུང་བ་དཔོན་ཀུན་དགའ་རྡོ་རྗེ་རྣམས་འཁྲུངས།
བར་པ་འདི་འགྲོ་མགོན་ཕྱག་ནའི་སྲས་དྷརྨ་ཕ་ལ་རཀྵི་ཏ་དང༌། ལོ་ཟླ་ཞག་
དུས་མཉམ་དུ་ འཁྲུངས་ པས་ན། མཚན་འདི་ འགྲོ་མགོན་ འཕགས་ པས་
བཏགས་པར་བྱས་སོ། །འདིའི་དུས་ན་ཧོར་རྒྱལ་བུ་ཆོས་དཔལ། བོད་འཆོས་
པ་ལ་བྱོན་པའི་བསུ་སྐྱེལ་ཞབས་ཏོག་དགོས་ལ། དགེ་བཤེས་ཆེན་པོས་དེ་
བས་འབད་རྩོལ་བསྐྱེད་པས། ཉི་མ་ནུབ་ཕྱོགས་ཀྱི་བྱ་བ་རྣམས་ལེགས་པར་
གྲུབ་ནས། ཕྱིར་བྱོན་དུས་སོག་ལ་མདོ་བར་སྐྱེལ་ཐུང་ལ་བྱོན་པར། རྒྱལ་བུ་
མཉེས་ནས། བྱང་རེ་ཐག་ཕྱིར་འཐེན་གང་འདུག་རིན་ཆེན་བརྩོན་འགྲུས་མི་
བརྒྱུད་དང་བཅས་པ་ཤེས་སུ་ཆུག་ཅིང་། ཁྱོད་ཀྱིས་གཤེ་མོང་འདབ་པ་བཞིན།
292
293



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བུ་ཚ་བོ་རྣམས་ཀྱིས་ཀྱང་གོང་མ་ཡོན་མཆོད་ཆེན་པོ་ལ་གཤེ་མོང་འདབ་ཏུ་ཆུག་
ཟེར་བའི་ལུང་ལྗིད་བཟང་པོ་གནང་། དེ་ནས་དགེ་བཤེས་ཆེན་པོ་ས་སྐྱ་པའི་
ཚོང་འདུས་ཁང་ལེབ་དུ་བདེ་བར་གཤེགས་རྟིང་། སྲས་ཆེ་བ་བན་རྒན་པས་
ཡབ་ཀྱི་རྗེས་སུ་ཞུགས་ནས། ཁྲིམས་གཉིས་ཀྱི་བྱ་བ་དང༌། ས་སྐྱ་པའི་ཞབས་
ཏོག་ནང་སོའི་མཐིལ་ལེན། སྒོས་སུ་བླ་མ་བདག་ཉིད་ཆེན་པོའི་ཞབས་ལ་
གཏུགས། གཤེ་མོང་འདབས་ཏའི་ཏུའི་ཕོ་བྲང་དུ་བྱོན་ནས། བླ་མའི་སྐུ་དྲིན་
ལ་ཨོ་ལ་ཇ་དུ་རྒྱལ་པོའི་ལུང་ལྷ་རྒོད་མདུང་རྩེ་ཡན་དང་ར་གཡུ་མཚོ་མན་འདི་་་་་
བློ་གྲོས་རིན་ཆེན་བརྒྱུད་པ་དང་བཅས་པ་ཤེས་སུ་ཆུག་གསུངས་པའི་འཇའ་ས་
གཙང་མ་གནང་། གཅུང་གཉིས་པོ་ཕྱོགས་རིས་མེད་པར་བསྐྱངས། གཅེན་ལ་
བྱང་གི་ཁྲི་དཔོན་དང་གཅུང་ལ་དུ་དབེན་ཤའི་མཚན་ཞུས་ནས་བསྐོས་དྷརྨ་
དཀོན་མཆོག་གི་གཞིས་པ་ལ། མ་ཅིག་ཆེན་མོ་མཁའ་འགྲོ་འབུམ་གྱི་ཉེ་གནས་
མ་ཅིག་དང༌། དཔོན་ཀུན་རྡོར་ལ་མ་ཅིག་འོད་འབུམ་གྱི་ཚ་མོ་གཅིག་བླངས་
ནའང་། གཉིས་ཀ་ལ་སྲས་མ་བྱུང་། བན་རྒན་པས་ཞལ་ཏ་མཛད། ཞལ་ཏ་མ་
རེ་རེ་འོག་ཏུ་བཞག་པས། ཁྲི་དཔོན་དྷརྨ་དཀོན་མཆོག་ལ་སྲས་ཁྲི་དཔོན་ཆོས་
རྒྱལ་དང་༌། དཔོན་ཆེན་རྒྱལ་བ་བཟང་པོ་བྱུང་། དུ་དབེན་ཤ་ཀུན་རྡོར་ལ་སྲས་
ཁྲི་དཔོན་དཀོན་མཆོག་རྒྱལ་མཚན་བྱུང་། ཁྲི་དཔོན་ཆོས་རྒྱལ་གྱིས་ཡབ་ཀྱི་
ཤུལ་དུ་བྱང་ རེ་ཐག་འཐེན་པའི་ཁྲི་དཔོན་ཐོག་གཅིག་བྱས། སྐུ་གཤེགས།
སྲས་མེད་པས་དཀོན་མཆོག་རྒྱལ་མཚན་ཁྲི་དཔོན་ལ་བསྐོས། བླ་ཆེན་ཀུན་
བློའི་ཕྱག་ཕྱིར་གོང་དུ་བྱོན། ཡར་ཕེབས། ཇོ་མོར་སེག་ཞིང་མ་བླངས་ནས།
མཐོང་སྨོན་ས་ཆ། ལྷ་ཁང༌། སྤང་གྲོང་གི་ཁ་འཛིན་བྱས། སྲས་བཞི་བྱུང་བའི་
རྒྱ་བོད་ཡིག་ཚང་ཆེན་མོ།
ཆེ་བ་དཔོན་པོ་དཀོན་མཆོག་འོད་ཟེར་དང༌། དཀོན་མཆོག་རིན་ཆེན། མཁན་ .
པོ་བསོད་ནམས་བློ་གྲོས། ཆུང་བ་རྒོད་པོ་རིན་ཆེན་རྣམས་བྱུང་ངོ༌། །གཅུང་པོ་
འདི་མ་སངས་ཀྱི་སྤྲུལ་པ་ཡིན་པའི་རྒྱུ་མཚན་ནི། འདིའི་སྐབས་སུ་དཔོན་ཆེན་
རྒྱལ་བ་བཟང་པོ་དེ་ཉིད། འབྲོག་ཁྲི་སྐོར་གྱི་རུ་ཐོག་མཚོ་མོ་རུ་ཁྱུང་གི་སྐོར་
ན་སྒར་ཆེན་བཞུགས་པའི་དུས། ནང་གཅིག་ཆིབས་སྒར་བ་སྟོབས་ཆེན་བྱ་བ་
བོར་ནས་ལྷ་འདྲེ་མི་གསུམ་ལ་བཅའ་ཧུ་བཀྲམས། རྩད་གཅོད་མི་ཕྱོགས་
བཞིར་བཏང་བའི་ཤར་ཕྱོགས་པའི་མི་གཉིས་ཀྱིས་ཁ་བ་སྐྱ་རི་བ་བབས་པའི་
སྟེང་ལ། རྟ་རྗེས་འདུག་པ་མཐར་དེད་པས་ཞག་གསུམ་ལ་སོག་ལ་སྐྱ་བོའི་
ཞོལ་ན། སྒར་ཆེན་ཞིག་འདུག་པར་སླེབས། དེའི་ཁྲོད་ན་ཆིབས་པ་ཡང་འདུག་
ནས་མགྲོན་གཉེར་བ་ལ་རྒྱུ་མཚན་བཤད། སྒར་འདི་སུའི་ཡིན་དྲིས་པས་མ་
སངས་ཀྱི་སྒར་ཡིན། གེ་སར་དང༌། ལྷ་ལྡི་ལ་སོགས་ཡོད་ཟེར། གུར་ནང་དུ་
ཁྲིད་བཟའ་བཏུང་སྣ་ཚོགས་བྱིན། ལྷ་ལྡི་ཡིན་ཟེར་བ་དེ་ན་རེ་ངེད་ཀྱིས་ཁར་
སྲིང་ནས་བྱང་སྟོད་ལ་ཡོང་། དཔོན་ཆེན་པ་དང་མཇལ་རྩིས་ད་ལན་མ་འཕྲོད།
རྟ་འདི་འདི་བར་གཡེར་བ་ཡིན། ད་བཟོད་ཁྱོད་ཀྱི་དབོན་པོ་གཅིག་ཡོད་པ་དེ་
དང་ཡང་ཡང་འཕྲད་ཟེར་བ་གྱིས་ལ། རྟ་དང་མདའ་རྒོད་སྒྲོ་མ་འདི་ཕུལ་ཟེར་
ནས། ཁྱེར་ཡོང་། དཔོན་ཆེན་པ་ལ་ཕུལ་བས། དེ་རྟིང་དབོན་པོ་རྒོད་པོ་རིན་
ཆེན་པ་འཁྲུངས་པའོ། །དཔོན་ཆེན་རྒྱལ་བ་བཟང་པོ་བ་དེ་ཉིད་ཀྱིས། ཏི་ཤི་
ཀུན་རྒྱལ་བའི་ཞབས་ལ་གཏུགས། ཡིག་ཚང་བཟུང་། གོང་ལ་ཕྱག་ཕྱིར་བྱོན།
བླ་མའི་སྐུ་དྲིན་དང་ཁྲིམས་ཀྱི་བྱ་བ་མཁས་པས། སྔོན་ལ། དབོན་ཤིའི་མིང་
དང༌། དེ་རྟིང་དབུས་གཙང་གི་དཔོན་ཆེན་སྔ་མ་ཐོབ། ཡར་ཕེབས་ནས་བན་
295
294



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྒན་པས་ཞལ་ཏ་མཛད། ཇོ་མོར། བླ་མ་མུས་ཆེན་པའི་དབོན་མོ་དང་དཔོན་མོ་
ཇོ་རོ་རིམ་པར་བླངས་ནའང་། སྲས་མ་བྱུང་བར། ཞལ་ཏ་མ་འབུམ་རྒྱན་བྱ་བ་
ལ་སྲས་ཆེ་བ་གྲགས་པ་རྒྱལ་མཚན་པ་བྱུང་ཞིང་། བར་སྐབས་སུ་ཟུར་དུ་སྲས་
དབོན་པོ་ཧོར་ཚ་བྱ་བ་གཅིག་ཡང་བྱུང༌། དཔོན་ཆེན་པས་དབོན་པོ་དཀོན་
མཆོག་འོད་ཟེར། བྱང་ཁྲི་དཔོན་ལ་བསྐོས། སྲས་པོ་གྲགས་པ་རྒྱལ་མཚན་
པ་ས་སྐྱ་ནང་སོར་བཞག དབུས་བདེ་བ་ལ་བཀོད་ནས། དབོན་པོ་དཀོན་
མཆོག་རིན་ཆེན་པ་ཕྱག་ཕྱིར་ཁྲིད་དེ། ཡང་གོང་མ་ཡོན་མཆོད་ཀྱི་ཞབས་དྲུང་
དུ་བྱོན། སོན་ཇིང་དབེན་གྱི་རྩ་བའི་དཔོན་ཆེན་ལི་ཤང་ལན་གསུམ་མཛད་ལུང་
གུ་ཏ་ཧུའི་ཟོན་གནང་། སྔ་རྟིང་སྒྲིལ་བས་ལོ་བཅོ་བརྒྱད་ཙམ་གོང་དུ་བཞུགས།
ཡར་འབྱོན་ཁར་ངའི་སྦྲ་བེར་ཁྱུང་གསུམ་གྱི་ཚོང་པ་བོད་ལ་ལོ་རེ་བཞིན་ཡོད་པ་
འབབ་སའི་གནས་གཞི་ཞིག་དགོས་ཞུས་པས། གང་འོས་ཚོལ་གསུངས་པ་ལ།
ཤངས་ནང་གཡེ་དམར་སྒང་རྒྱུད་ན་ས་ཆེ་བར་འདུག་པས། འདི་དགོས་ཞུས་
པས་གྱེ་རེ་བབ་ལ་གདོང་ཡན། ཐག་མ་རལ་གདོང་། ཉ་ངར་ཤིང་གཅིག་མན་
གྱི་ས་ཆ་རྒྱལ་བ་བཟང་པོའི་རྟ་སྒ་འབོགས་ས་ལ་བྱིན་ཅིང་། དེ་ཁོངས་གང་
འོས་སུ་གནས་གཞི་རྩིག་ཏུ་བཅུག་གསུངས་པའི་ལུང་བཟང་པོ་གནང་བས།
ཡར་ཕེབས་ནས་ཤངས་མཐོང་སྨོན་གྱི་ས་འདི་ན། ཆུ་གནས་པའི་རྫིང་གཅིག་
འདུག་པས། མིང་དང་གང་ས་ནས་རྟེན་འབྲེལ་ལེགས་པས། འདི་ཁོངས་སུ་
ཆུག་པ་གྱིས་གསུངས། ལྕགས་རི་སྤེལ་ཅོག་རྣམས། དཀྱིལ་དུ་ཁང་ལེབ་ཆེན་
མོ་དང་བཅས་པ་བཏབ། དེ་རྟིང་གོང་མ་ཡོན་མཆོད་ཀྱི་སྐུ་རིམ། སྨོན་ལམ་
འདེབས་ཤིང་སྤོས་སྲེག་པའི་མཆོད་ཁང་ཞིག་བཞེངས་སུ་འཇུག་དགོས་ཟེར་
རྒྱ་བོད་ཡིག་ཚང་ཆེན་མོ།
བའི་ཞུ་བ་གོང་དུ་བཏང་བས། དེ་བཞིན་ཡིན་དུ་ཆུག་གསུངས་པའི་ལུང་ཕེབས་
ནས། ཉུག་རྒྱལ་ཁང་རྒྱལ་པོའི་ཕོ་བྲང་ལ་དཔེ་བླང་བ་བཞེངས། ཆོས་སྡེ་འདི་
སྔོན་བོད་རྒྱལ་བློན་དུས་ཀྱི། བཀའ་བསྩལ་རྙིང་པ་གཅིག་དང༌། རམ་སྡིང་
མ་བའི་དགོན་ལག་རྙིང་པ། དར་ཆ་མེད་པ་གཅིག་འདུག་པའང་། དཔོན་ཆེན་
པས་རྒྱལ་ཁམས་བཞེངས་པ་དང་མཉམ་དུ། པཎྜི་ཏ་འཇིགས་མེད་གྲགས་
པ་ཆོས་དཔོན་ལ་གདན་དྲངས། སྒོས་ཀྱི་མངའ་ཞབས་ལ་བཙུན་ཁྲལ་ཐེངས་
གཉིས་སུ་རྒྱབ་ནས་བཤད་གྲྭ་བཙུགས། ཆོས་སྡེའི་གཤེ་མོང་བསྐྱེད། ཆོས་
ཁྲིམས་དར་ཞིང་རྒྱས་པར་མཛད་ཅིང་། ཡབ་ཡུམ་གྱི་ཕྱི་རྟེན་ལ། གཡེ་དམར་
སྒང་སྟོད་དུ་སྐུ་འབུམ་ཆེན་མོ་བཞེངས། ཞལ་ལུ་བུ་སྟོན་རིན་པོ་ཆེ་གདན་
དྲངས་ནས་རབ་གནས་དབུས་གཙང་དུ་རྒྱས་པའི་དཔེ་ཐུབ་པ་མཛད། ལུང་
གིས་བཀོད་པའི་དཔོན་ཆེན་གཉིས། བྱང་སའི་ཚག་དང་བཅས་པས། གོང་དུ་
དབུས་གཙང་དུ་དཔོན་ཆེན་ཐེངས་གསུམ་མཛད་པས། དེའི་བར་ལ། གདན་
ས་ཆེན་པོའི་ཞབས་ཏོག བླ་མ་ལ་བཀུར་སྟི། མངའ་འབངས་ཀྱི་སྐྱོང་ཐར།
ཕག་གྲུ་ཁྲི་དཔོན་དང༌། ཁམས་པ་ལ་སོགས་ཁྲིམས་འགལ་མུ་མེད་བྱེད་མི་
རྣམས་ལ་དྲག་ལས་ཀྱི་འཇུན་འདུར། གཞན་ཡང་རྒྱལ་ཁམས་ཆེན་པོའི་བྱ་བ་
གང་ལའང་། ཉེ་རིང་མེད་ཅིང་བླང་དོར་མི་འཛོལ་བར་བྱུང་བས། ཀུན་གྱིས་བྱང་
ཆུབ་སེམས་དཔའི་དཔོན་ཆེན་དུ་གྲགས་ཤིང་། གྲོང་ནས་རྙིང་མ་ཕེབས་རྗེས་
་ལ༑ སྲས་གཅིག་བྱུང་བ་སི་ཏུ་བློ་གྲོས་རྒྱལ་མཚན་པ་ཡིན་ཅིང་། གཅེན་དཔོན་
ཆེན་གྲགས་རྒྱལ་བ། དགུང་ལོ་བཅུ་བདུན་བཅོ་བརྒྱད་པ་ལོན་དུས་འཁྲུངས་
པས་ན། ཁོང་གི་སྲས་ཡིན་པའང་བྱེད་པ་ཡོད་ལ། ཁོང་རྣམ་གཉིས་ཀྱི་བར་དུ་
296
297



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དཔོན་པོ་ཧོར་ཚས་དཔོན་ཐོག་ཏུ་ལོ་གཅིག་གཉིས་བཞུགས་ཟེར་བའང་འདུག
དཔོན་ཆེན་རྒྱལ་བ་བཟང་པོས། ཁྲིམས་ལས་ཀྱི་བྱ་བ་དཔོན་ཆེན་དབང་བརྩོན་
ལ་འཕྲོད་པའི་སྐབས་སུ། ལྷ་རྩེའི་གཟིམ་ཁང་ལྷོ་མར་བདེ་བར་གཤེགས་ནས།
སྤུར་ཞུ་དུས་ཐུགས་ཐག་དང་བཅས་ཏེ་བྱོན་པ་དེ། གཟིམ་ཁང་གུང་རིས་
ལ་ཆོས་རྒྱལ་འཕགས་པའི་སྐུ་འདྲ་བཞུགས་པ་དེའི་ཐུགས་ཀར་ཐིམ་པ་ཀུན་
གྱིས་མཐུན་སྣང་དུ་གྲུབ་བོ། །ཕྱི་སྐོར་གྱི་དཔོན་ཆེན་ལ། འདི་ཉིད་བླ་མ་ལ་
གུས་ཅིང་། ཁྲིམས་གཉིས་ཀྱི་བྱ་བར་མཁས་པར་བྱེད་དོ། །དཔོན་ཆེན་པའི་
སྲས་པོ་གྲགས་པ་རྒྱལ་མཚན་པས། སྔ་སོར་ས་སྐྱ་ནང་ཆེན་བཟུངས། རྟིང་
ལ་དཔོན་ཆེན་གྱི་མིང་ཐོབ། ཤངས་མཐོང་སྨོན་བཟུང་བའི་སྐབས་སུ་སྐུ་
གཤེགས་སོ། །གཅུང་པོ། དཔོན་པོ་ཧོར་ཚའི་སྲས་སྣ་དཀར་བ་དཔོན་ཀུན་
དགའ་རྒྱལ་པོ་བརྒྱུད་ཆད། བློ་གྲོས་རྒྱལ་མཚན་པས་སི་ཏུའི་མིང་དང་། ལས་
ཀ་ཐོབ། དཔོན་ཆེན་པས། དབོན་པོ་འདི་དང༌། མཐོང་སྨོན་སྦྲགས་ནས་ཏའི་
སི་ཏུ་བྱང་ཆུབ་རྒྱལ་མཚན་ལ་སྤྲད། གཙང་ཕྱོགས་ཀྱི་སྡེ་པ་དར་ལྕོགས་དཀར་
པོ་འཛུག་པའི་སྔོན་མ་བྱེད་ཟེར་བའང་འདུག འདིའི་རིང་ལ། མཐོང་སྨོན་པད་
ཆེན་བཞེངས། སྒོ་པད། ཟུར་ལྕོགས་རྣམས་ཁ་སྒྲོན། འབོས། ལྕགས་ཆུང་
བཟོས། དེའི་སྲས་བཞིའི་ཆེ་བ་དུ་དབེན་ཤ་བྱང་ཆུབ་རྒྱལ་བ་དཔལ་བཟང་པོ།
ལྷོག་ཐུང་དུ་ གྲགས་པ། ཐུགས་རྒོད་ཅིང་རྩོམ་རྐྱེན་པས། དེའི་རིང་ལ་རྫོང་
ཤངས་དང༌། ཕྱི་ནང་གི་སྡེ་འཁྲུགས་མང་། དེ་འོག་མཁན་པོ་ཀུན་དགའ་བློ་
གྲོས་པས། ཉུག་ཆོས་སྡེའི་མཁན་པོ་མཛད། དེ་འོག་ཏུ་དབེན་ཤ་ཀུན་དགའ་
རྒྱལ་མཚན་པས་རྒྱལ་མཐོང་བཟུང་། ཀུན་དང་མཐུན་པའི་ལུགས་ཤས་ཆེ་བར་
རྒྱ་བོད་ཡིག་ཚང་ཆེན་མོ།
བྱུང་། གཅུང་པོ་ཆུང་ཤོས་དཔོན་པོ་ཀུན་རྡོར་བའོ། །དུ་དབེན་ཤ་ཀུན་རྒྱལ་
བས་གདུང་བརྒྱུད་ལྕམ་མོ་ཁབ་ཏུ་བླངས་པའི་སྲས་གཅིག་བྱུང་བ་ནི། དུ་དབེན་
ཤ་རིན་ཆེན་རྒྱལ་པོ་བ་སྐུ་བརྟན་པར་བཞུགས་པའོ། ཁྲི་དཔོན་དཀོན་མཆོག་
འོད་ཟེར་གྱིས་བྱང་རུ་ཐོགས་ཀྱི་ཁྲི་དཔོན་བྱེད་ཅིང་། དབོན་པོ་དཀོན་མཆོག་
རིན་ཆེན་དང་རྒོད་པོ་རིན་ཆེན་པས། ཉུག་རྒྱལ་ ཁང་གི་མགོ་བྱས་འཛིན།
མཁན་པོ་བསོད་ནམས་བློ་གྲོས་ཀྱིས། སེག་ཞིང་མཁན་པོ་བྱེད་པའི་སྐབས་སུ།
མཐོང་སྨོན་ན་དཔོན་ཆེན་གྲགས་རྒྱལ་བ་ཡོད་པ། དཔོན་སྐྱ་གཡོག་རིགས་ཀྱི་
དབང་དུ་སོང་ནས། ཤངས་པ་ནང་མ་བདེ། དབོན་པོ་སྐུ་མཆེད་ཆེ་བ་གཉིས་སྐུ་
གཤེགས་རྟིང་དབོན་པོ་རྒོད་པོ་རིན་ཆེན་པས། སྟག་ཚང་རྫོང་ཁར་བླ་ཆེན་
བསོད་བློ་བ་སྐུ་མཆེད་པའི་ཞབས་ལ་གཏུགས། རྒྱབ་བཅོལ་ནས་རྫོང་བླངས་
སྡེ་གཟར་ཡུན་རིང་། དགུང་ལོ་བཅོ་བརྒྱད་པ་ལ་བླ་ཆེན་པའི་ཕྱག་ཕྱིར་གོང་ལ་
བྱོན། གཡས་རུའི་ལས་ཆེན་མཛད། བླ་མའི་སྐུ་དྲིན་ལ་ཐོ་གན་ཐེ་མུར་རྒྱལ་
པོས་ཕིང་གཅིག་པའི་མི་དཔོན། ཧིང་སོན་ཇིང་དབེན་གྱི་ཧུ་ཤིའི་མཚན་དང་།
དམ་རྟགས། བན་རྒན་བློ་གྲོས་རིན་ཆེན་པའི་དུས་ཇི་ལྟར་གནང་བ་བཞིན་གྱི་
བོད་འབྲོག་དབང་རིགས་རྣམས། རྒོད་པོ་རིན་ཆེན་ཧུ་ཤིའི་མི་བརྒྱུད་དང་
བཅས་པ་ཤེས་སུ་ཆུག་གསུངས་པའི་ལུང་བཟང་པོ་དང་བཅས་པ་གནང༌།
ཡར་ཕེབས་བླ་མ་སྐུ་མཆེད་པའི་ཞབས་ཏོག སྡེ་པ་སྟག་ཚང་རྫོང་པའི་ཕྱིའི་
དགྲ་འདུལ། དམག་དཔོན་གྱི་བྱ་བ་གང་ལའང་སྡེ་པའི་མཚན་ཇུས་གཙོ་བོར་
སྟོན་པས། དཔོན་ས་ནས་ཀྱང་ཐག་རྟ་ནག་གི་གཉེར་ཁ་གནང༌། སྣ་དམར་
རྫོང་བརྩིགས། བཤད་པ་ནང་ལྟར་གྱི་སྡེ་གཟར་གྱི་འཕོ་འཆུག་མང་ན་ཡང་ཕྱི་
298
299



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ནང་སུས་ཀྱང་རྒོལ་བར་མ་ནུས་པས་རྒོད་པའི་སྙན་གྲགས་ཤིན་ཏུ་ཆེ་ཞིང་། མེ་
ཕོ་སྟག་ལོ་ནས་རྫོང་སྟག་སྣ་དོན་གྲུབ་རྩེ་བཟུང་སྟེ། དེའི་ཆར་གཏོགས་པའི་
མངའ་ཞབས་བོད་འབྲོག་མང་དུ་ཆོད་ནས་ད་ལྟའི་བར་ལ་བརྟན་ཞིང་འཕེལ་བ་
དང་བཅས་པའོ། །དེ་ལ་ཡུམ་མི་གཅིག་པའི་སྲས་པོ་གསུམ་བྱུང་བའི་ཆེ་བ་རྟ་
ནག་པ་དཔོན་པོ་ཤཱཀྱ་རིན་ཆེན། བར་པ་བྱང་ངམ་རིངས་པ་རྒྱལ་བ་རིན་ཆེན།
ཆུང་བ་སྐྱོར་མོ་བ་སོག་པོ་རིན་ཆེན་རྣམས་ཏེ། ཤཱཀྱ་རིན་ཆེན་པས་ཡབ་ཀྱི་
གཉེར་ལས་ཀྱི་རྗེས་རྟ་ནག་བཟུང་། དེ་ལ་སྲས་དུག་ཚེར་རིན་ཆེན་དང་། ནམ་
མཁའ་རིན་ཆེན། དགེ་སྦྱོང་དཀར་པོར་གྲགས་པ་རྣམས་སོ། །རྒྱལ་བ་རིན་
ཆེན་པ་ལ་སྲས་དཔལ་ལྡན་རིན་ཆེན་དང༌། རྣམ་རྒྱལ་རིན་ཆེན་བྱུང་བ་གཉིས་
ཀ་ཡབ་ཀྱི་སྔོན་ལ་སྐུ་གཤེགས། སོག་པོ་རིན་ཆེན་པས་ལྷ་བུ་ཁོང་ལམ་རྫོང་
གསར་བརྩིགས། སྲས་རྒྱལ་པོ་རིན་ཆེན་དང༌། དགེ་སྦྱོང་བསོད་ནམས་རིན་
ཆེན་པ་དང༌། གྲགས་པ་རིན་ཆེན་པ་དང་གསུམ་བྱུང་ངོ༌། ཁྲི་དཔོན་དཀོན་
མཆོག་འོད་ཟེར་བ་སྐུ་མཆེད་ཕྱོགས་གཅིག་པའི་དུས་ཀྱི་སྲས་པོ་གཅིག་བྱུང་བ།
དྲུང་ཆེན་གླང་པོ་རིན་ཆེན་པ། དེ་ཉིད། ཡབ་གྲོངས་པའི་རྗེས་ལ་སྟག་ཚང་རྫོང་
ཁར་འཁྲུངས། དཔོན་པོ་བླ་བྲང་དང༌། ཁུ་བོ་རྒོད་པོ་རིན་ཆེན་པས་འཚོ་སྐྱོང་
མགོ་འདོན་ཡང་དག་མཛད། ཆེར་སྐྱེད་ནས་ད་བར་གྲགས་པ་རྒྱལ་མཚན་པའི་
ཞལ་གཟིགས་དབང་རྣམ་སྲས་པའི་ཞབས་ལ་གཏུགས། གཟིམ་དཔོན་མཛད་
ཁུ་དབོན་ཕྱོགས་གཅིག་ཏུ་འདྲིལ་ནས་དགྲ་འདུལ། གཉེན་སྐྱོངས། དཔོན་སའི་
ཞབས་ཏོག་བུདྡྷའི་སོག་རུམ། སྐྱོང་ཐར། འཇིག་རྟེན་གྱི་བྱ་བ་གང་ལའང་ཤིན་
ཏུ་མཁས་ཤིང་། ཐུགས་རྩོལ་ཆེ་བར་གྲགས་པས་ཕྱོགས་ཀུན་ཏུ་ཁྱབ་བོ། ཁྱད་
300
རྒྱ་བོད་ཡིག་ཚང་ཆེན་མོ།
པར་དབུས་པ་བདག་པོ་གྲགས་པ་རྒྱལ་མཚན་པས། ཕག་མོ་གྲུ་པ་སྲིད་ལོ་
གཏོགས་པའི་དབུས་གཙང་གི་དམག་དཔུང་སྟོབས་ཆེ་བ་བསྡུས་ནས། མེ་ཕོ་
ཁྱི་ལོ་སྟོན་སྟག་སྣ་རྫོང་ལ་བསྐོར་རྒྱག་ཡུན་རིང་བ་བྱས། ནང་ཡན། འཚག་
སྐྱེལ། བྱེད་སྡིགས་ཇི་སྙེད་ཅིག་བྱུང་ནའང་ཡབ་སྲས། དཔོན་གཡོག་རྣམས་
ཀྱིས་ལེགས་པར་སྲ་བཅས། ཕུར་བཙུགས། འཐབ་རོལ་སྤྱད་པས་དབུས་
གཙང་དུ། འཁྲེགས་པའི་ཚད་ཐུབ་པ་བྱུང་ཞིང་། སྟག་ཤར། གཙང་སྲིད་དུ་དྲག་
པའི་མགོ་དེ་ནས་ཚུགས་པས་ས་སྐྱ་པའི་བསྟན་ཇུས་ཡར་འཕེལ་དུ་བྱུང་བ་བློན་
ཆེན་དེ་ཉིད་ཀྱི་ཐུགས་ཞེན་དང་ཕྲིན་ལས་ལ་བརྟེན་པའོ། །དེའི་སྲས་ལྔའི་ཆེ་བ་
དྲུང་ཆེན་ནམ་མཁའ་རིན་ཆེན་པ་ནི། སྐུ་གཞོན་ནུ་ནས་ཀློག་ཡིག་ལ་སོགས་
བསླབ་ཤེས་ཀྱི་ཆེ་བའི་ཡོན་ཏན་མཐའ་དག་སྔོན་དུ་ཕྱོགས་ནས། མི་དབང་
རྣམ་སྲས་རྒྱལ་མཚན་པ་དང༌། མེས་པོ་ཧུ་ཤི་ཆེན་པོའི་ཞབས་ལ་གཏུགས།
གསོལ་ཇ་བཟུང་། ཕོ་རྩལ་སྣ་དགུ། བཀུར་སྐྱོང་། འགྲོགས་ལམ། སྡེ་སྲིད་
འཛིན་པའི་བྱ་བ་ལ་ཡོན་ཏན་སྒོར་མོར་འཛོམས་པས། ཀུན་གྱིས་མ་སངས་ཀྱི་
སྤྲུལ་པར་འཛིན་ཅིང་ཁྱད་པར་ཁྱི་ལོ་དམག་ཆེན་གྱི་དུས་རྫོང་གི་རྩེ་ཞོལ་བསྲུང་
བ་གང་ཁག་པ་ཐམས་ཅད་དུ་ཕེབས་ནས། སྐྱོགས་དང་མདའ་རྡོའི་གནད་སྤྱད་
པས། གཤིན་རྗེ་ངོ་དམར་དུ་གྲགས་ཤིང་། ཕྱི་ནང་གདོང་ལེན་མི་སུ་ཡང་མེད་
པ་བྱུང་ངོ༌། །གཞན་ཡང་དམག་ཆེ་ཆུང་། འཐབ་རོལ་སྔ་ཕྱི་མང་པོའི་མགོན་ལ་
བྱོན་པ། དུས་ནམ་ཡང་། གདོང་ཕུད་ངོར་ལང་ཁོ་ན་མཛད་ཅིང་། ཕྱི་སྐོར་བྱ་བ་
གང་ལའང་གཏན་རླུངས་གཙོ་བོར་སྟོན་པས་ཕྱི་ནང་ཀུན་གྱིས་འདི་ནི་དཔའ་
མཛངས་འཛོམས་པའི་སྐྱེས་བུ་ཆེན་པོ་ཡིན་ཞེས་གྲགས་སོ། །དེའི་གཅུང་
301



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པོ་རྒྱལ་བཟང་རིན་ཆེན་པ། རྒྱ་མཚོ་རིན་ཆེན། ནོར་བུ་རིན་ཆེན། གྲུབ་པ་རིན་
ཆེན་རྣམས་ཡིན་ལ་གཅུང་ཆུང་བ་འདིས། རྫོང་རབ་འབྱོར་རྗེས་མགོ་བྱས་
མཚར་ཞན་མངའ་ཞབས། གསར་འཕེལ་དུ་འཛིན་པའོ། །གཅེན་གྱི་ཁབ་
ཏུ་གདུང་བརྒྱུད་ལྕམ་མོ་སློབ་དཔོན་མ་ནམ་མཁའ་རྒྱལ་མོ་བ་བླངས་པའི།
སྲས་ཆེ་བ་ཆོས་རྒྱལ་རིན་ཆེན་པ་མཆེད་གསུམ་སྟེ་སྐུ་མཆེད་ཁུ་དབོན་ཞལ་ངོ་
མང་ལ་ཧྲགས་པ། སྐུ་བརྟན་པར་བཞུགས་པ་ལགས་སོ། །བློན་ཆེན་ཆེ་བརྒྱུད་
མ་སངས་སྤྲུལ་པའི་རིགས། ཁ་དྲག་མི་དཔུང་འཛོམས་པ་འཁོར་བཅས་འདི། །
ཕལ་རྒོལ་མི་མཐུན་ཕྱོགས་་ལས་རྒྱལ་བ་དང༌། །དཔལ་འབྱོར་ཡར་ངོའི་ཟླ་
ལྟར་རྒྱས་གྱུར་ཅིག །
ཞར་བྱུང་ཕོ་རྩལ་སྣ་དགུའི་རྣམ་གྲངས་ནི། དཔའ་གཤེད་ལུས་ཀྱི་
རྩལ་གསུམ་དང༌། སྨྲ་བ་ངག་གི་རྩལ་གསུམ། བློ་གྲོས་སེམས་ཀྱི་རྩལ་གསུམ་
དང་དགུ་ལས། དཔའ་གཤེད་ལུས་ཀྱི་རྩལ་གསུམ་ནི། འཐེབ་ཀྱིས་ཤ་ནོན་པ་
དང་གཅིག རྐྱལ་གྱིས་ཆུ་ཆོད་པ་དང་གཉིས། ཡང་སོར་བྱ་ལྟ་བུ་དང་གསུམ་མོ།།
སྨྲ་བ་ངག་གི་རྩལ་གསུམ་ནི། ལོ་རྒྱུས་ཀྱི་དགེ་ཐོན་པ་དང་གཅིག འགྲན་བཤག་
གི་ལྕེ་ནོན་པ་དང་གཉིས། ཁྱོམ་ཚོད་བཞད་གད་ཐོན་པ་དང་གསུམ་མོ། །བློ་
གྲོས་སེམས་ཀྱི་རྩལ་གསུམ་ནི། དཔའ་ལ་སྲན་བཟོད་པ་དང་གཅིག མཛངས་
ལ་བློ་མྱུར་བ་དང་གཉིས། གོ་གསལ་ལ་གཏིང་སུས་ཀྱང་མི་རྟོགས་པ་དང་
གསུམ་མོ། །དེ་ལྟ་བུའི་ཕོ་རྩལ་སྣ་དགུ་འཛོམས་པ་དེ་ནི་མ་སངས་ཀྱི་སྤྲུལ་པར་
འཛིན་པའོ། །ཕོ་རྩེད་སྣ་དགུ་བྱ་བ་ནི། མདའ་རྡོ་འཆོང་གསུམ། ཤོ་ཕྲས་རྩིས་
གསུམ། བང་ཤགས་རྐྱལ་གསུམ་རྣམས་ཡིན་པར་བྱེད་དོ། །ཕྱི་འབྲོག་བྱང་
རྒྱ་བོད་ཡིག་ཚང་ཆེན་མོ།
ཁའི་རི་དྭགས་ལ། ཞིབ་ཏུ་བརྟགས་ན་རིགས་དགུ་ལས་མེད་པར་བྱས་ཏེ། ཕོ་
ར་མོ་ར་གསུམ་ནི། འབྲོང་དང་གཉན་དང་གནའ་བ་གསུམ། ཕོ་ཡུ་མོ་ཡུ་གསུམ་
ནི༑ རྐྱང་དང་། གླ་བ། རི་བོང་གསུམ། ཕོ་ར་མོ་ཡུ་གསུམ་ནི། ཤྭ་བ། དགོ་བ།
གཙོད་གསུམ་དེ་རྣམས་མ་ཡིན་པའི་རི་དྭགས་བྱང་ཁ་ན་མེད་ཟེར་བར་གདའོ།།
རི་དྭགས་དང་གཅན་གཟན་གྱི་དབྱེ་བ་ནི་ཆུ་འཐུང་ལུགས་ལས་འབྱེད་དེ། རི་
དྭགས་རྣམས་ཆུ་ལ་མཆུ་བཙུགས་ནས་འཐུང་བར་བྱེད་ལ། གཅན་གཟན་གྱི་
རིགས་གང་ཡིན་པ་རྣམས། ལྕེས་ལྡགས་ནས་འཐུང་བའོ། །ཡང་ལྕེ་ཐག་མེད་
པའི་ལེབ་གསུམ་དེ། འཕྱི་བ། གྲུམ་པ། སྦལ་པ་གསུམ། མཁྲིས་པ་མེད་པའི་
རྒུར་གསུམ་དེ། རྟ་དང་། རྐྱང་དང་། གྲྭ་བ་གསུམ། ཤུལ་ནི་མེད་པའི་སྐྱོད་
གསུམ་དེ། བྱི་ལ། རི་བོང་། སག་པ་གསུམ། མཁལ་མ་མེད་པའི་ལྡིང་གསུམ་
དེ༑ ཁྱུང་དང་། རྒོད་དང་། བྱ་གླག་གསུམ། དེ་བཞིན་ཚིག་དོན་མཐུན་པར་
ཡོད་བྱ་བར་གདའ། བྱ་ཆེན་དང་བྱིའུའི་དབྱེ་བ་མིག་ལས་འབྱེད་དེ། ཆེ་བྱ་གང་
ཡིན་པ་རྣམས་མིག་མས་འགེབ་ལ། མིག་ཟུར་ནས་འགེབ་པ་ཐམས་ཅད་བྱིའུ་
ཆུང་ལ་གཏོགས་པར་བྱེད་དོ། །བྱ་དང་རི་དྭགས་དབྱེ་བ་རྣམས། །བྱང་པ་
མཁས་པས་བཤད་པ་ཙམ། །ཕྲ་མོའི་ཚིག་ལ་མཁས་པ་རྣམས། །མི་འདོད་
བྱིས་པ་དགའ་ཕྱིར་བྲིས། །ཕོ་རབ་བློའི་གྲྭ་གྲུ་ན། །བྱང་མའི་མདུང་སྐོར་བྱེད་
པ་གདའ། །ཕོ་འབྲིང་བློ་ཡི་གྲྭ་གྲུ་ན། །ལུག་མཐོང་བ་གཅིག་གི་ཉལ་ས་གདའ།།
ཕོ་ཐའི་བློ་ཡི་གྲྭ་གྲུ་ན། །རྩིད་སྐྱ་ཉག་གཅིག་གི་ཤོང་ས་མེད། །ཕོ་རབ་ལ་
གཏང་མ་དགུ་འགྱུར་གདའ། །ཕོ་འབྲིང་ལ་རང་མཐོང་སྣ་ལྔ་འདུག །ཕོ་ཐ་མ་
ལ་འགྱོད་པ་རྣམ་གསུམ་ཡོད། །སྐྱེས་ཕོ་ལ་དགོས་པ་འདི་ལ་ཚང་། །
302
303



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
༈ གནོད་སྦྱིན་སྤྲུལ་པ་རྣམ་རྒྱལ་གླིང་པའི་བྱོན་ཚུལ་བདོག །
སྭ་སྟི། འགྲོ་བའི་གཙུག་རྒྱན་དཔལ་ལྡན་ས་སྐྱ་པའི། །སྐུ་དྲིན་ལས་
བྱུང་དཔོན་ཆེན་ཉེ་གནས་སོགས། །རབ་དང་རིམ་པར་བྱོན་པ་མང་མོད་ཀྱི། །
ཕྱི་སྐོར་བླ་བྲང་ཁོ་ནའི་བྱ་བ་རྣམས། །ཆེས་ལྷག་ཕུལ་ཕྱིན་བསྒྲུབ་པའི་ཉེ་
གནས་མཆོག །དམ་ཚིག་གཙང་ཞིང་བསོད་ནམས་དཔལ་གྱིས་མཐོ། །ཟས་
ནོར་དབང་འབྱོར་གནོད་སྦྱིན་སྤྲུལ་པར་གྲགས། །བྱས་པ་ལག་རྗེས་ཆེ་བ་འདི་
ལྟར་བྱུང་། །དེའང་སྔོན་སྤུར་རྒྱལ་བོད་ཀྱི་ཡུལ་འདིར། ཆོས་སྐྱོང་བའི་རྒྱལ་པོ་
ཁྲི་སྲོང་ལྡེ་བཙན་གྱི་སྐུའི་རིང་ལ། ཟ་ཧོར་གྱི་ཡུལ་ནས་མཁན་པོ་ཞི་བ་འཚོ་
གདན་དྲངས་ནས་བླའི་མཆོད་གནས་སུ་བཀུར། བོད་དུ་བཙུན་པ་ལ་སྔ་བ་སད་
མི་མི་བདུན་བྱ་བ་རབ་ཏུ་བྱུང་ནས་འཁོར་མང་པོ་དང་བཅས་ཏེ་སངས་རྒྱས་ཀྱི་
བསྟན་པ་དར་བར་མཛད། དེ་དང་དུས་མཉམ་དུ་ནུབ་ཕྱོགས་ཨུ་རྒྱན་གྱི་ཡུལ་
ནས་སློབ་དཔོན་ཆེན་པོ་པདྨ་འབྱུང་གནས་སྤྱན་དྲངས། བོད་ཀྱི་ལྷ་ཀླུ་གདུག་པ་
ཅན་ཐམས་ཅད་དམ་ལ་བཏགས། རྒྱ་གར་ཨོ་ཏན་ཏ་པུ་རིའི་གཙུག་ལག་ཁང་
ལ་དཔེ་བླངས་ནས། རི་རབ། གླིང་བཞི། གླིང་ཕྲན། ཉི་ཟླ། ལྕགས་རི་མུ་ཁྱུད་
དང་བཅས་པ་དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་
ཁང་ཆེན་པོ་བཞེངས། བོད་རྒྱལ་པོའི་བླ་མར་མངའ་གསོལ་བ། དེའི་དུས་སུ།
ཨུ་རྒྱན་པདྨའི་དངོས་སློབ་གཉགས་དང་། འཁོན་རྡོ་རྗེ་རིན་ཆེན་དང་། སོ་ཟུར་
སྣུབས་གསུམ་ལ་སོགས་དཀྱིལ་འཁོར་གཙོ་བརྒྱད་དུ་གྲགས་པ་བྱུང་། དེ་རྣམས་
304
རྒྱ་བོད་ཡིག་ཚང་ཆེན་མོ།
ཀྱི་ནང་ནས། དབས་ཀྱི་སྟོན་པ་ཨ་མེས་བླ་ཆེན་རྡོ་རྗེ་རྒྱན་མཚན་བྱ་བ། བདུད་
རྩི་ཡོན་ཏན་གྱི་ལྷ་ཚོགས་ལ་ཐུགས་དམ་གྱི་གཙོ་བོར་མཛད་ཅིང་། ཆོས་སྐྱོང་
ཚོགས་བདག་དཀར་དམར་བྲན་དུ་བཀོལ་ནུས་པའི་གསང་སྔགས་རྙིང་མའི་
གྲུབ་ཐོབ་ཆེན་པོ་གཅིག་དབུ་རུ་སྐྱི་ཤོད་ཀྱི་ལུང་པར་གསང་སྔགས་ཀྱི་བསྟན་པ་
དར་བར་མཛད། དེ་ནས་བཟུང་སྟེ་བརྒྱུད་པ་བཅུ་ཙམ་གྱི་བར་དུ། གནམ་ལ་རྡོ་
རྗེའི་གུར་མ་ཞིག་པ་ས་ལ་དཀྱིལ་འཁོར་གྱི་བཀྲག་མ་ཡལ་བ་བར་དུ་རཀྟའི་
མཚོ་མ་སྐམ་པའི་སྔགས་འཆང་གྲུབ་པ་ཐོབ་པ་ཁོ་ན་བྱུང་ངོ༌། །དེ་སྐབས་ཧོར་
ས་སྐྱ་པ་ཡོན་མཆོད་དུ་འབྲེལ་བོད་ཆོལ་ཁ་གསུམ་པོ་ལ་ས་སྐྱ་པས་ ཁ་ལོ་
བསྒྱུར་བའི་དུས་སུ། གནས་གསར་སྔགས་པའི་དབོན་བརྒྱུད། དབོན་པོ་
མགོན་པོ་སྐྱབས་ཟེར་བ་གཅིག་བྱུང་བ་དེས་དཔལ་ས་སྐྱར་བླ་མ་བདག་ཉིད་
ཆེན་པོ་བཟང་པོ་དཔལ་བ་ཡབ་སྲས་པའི་ཞབས་ལ་གཏུགས། ས་སྐྱ་ནང་སོ་
དང་ཆུ་མིག་ཁྲི་ཁང་ལོ་འགའ་བཟུང་། ཉེ་གནས་ཆེན་པོ་མགོན་པོ་སྐྱབས་ཞེས་
པར་གྲགས། དེའི་རིང་ལ་གཙང་སྟོད་ལྷ་ལུང་གི་ས་ཆ་དང་སྤ་སྣམ་ཕྱོགས་ཀྱི་
གཞིས་ཕྲན་འདྲ་བདག་ཏུ་བཟུང་བར་འདུག འདི་ཡན་ལ་སོ་སོར་གྱེས་པའི་
རུ་མཚམས་ནི། རྟ་ནག་ཕུག་པ། དཔོན་དགོས་པ་རིན་ཆེན་པ་སྐོར་ཡང་ཡིན་
པར་བྱེད་ཅིང་། ཟུལ་ཕུ་ཕྱོགས་ནའང་ད་ལྟའང་སྔགས་རུས་འཛིན་པ་མང་རབ་
ཡོད་པར་སྣང་། ཉེ་གནས་ཆེན་པོ་མགོན་པོ་སྐྱབས་པ་ལ་སྲས་པོ་མཆེད་གསུམ་
བྱུང་བའི། ཆེ་བ་ཆེན་པོ་དོན་གྲུབ་རྒྱལ་མཚན་དེས་བསྟན་པའི་མངའ་བདག་ཏི་
ཤི་ཀུན་བློའི་ཞབས་ལ་གཏུགས། མདོ་ཁམས་སུ། གདན་ས་བར་པ་གཙོ་མདོ་
བསམ་གྲུབ་ཀྱི་ཉེ་གནས་ཆེན་པོ་དང་། ཤོ་ཐམ་ཁ་སྣ་བཤན་བཟུང་། འཕགས་
305



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པ་ཀུན་བློ་གཤེགས་ནས་ཏི་ཤི་ཀུན་རྒྱལ་བའི་ཕྱག་ཕྱི་མཐིལ་བྱས། གོང་ལ་
བྱོན་བླ་མས་ཐུགས་ལ་བཏགས་ནས་ཕོ་བྲང་ཏའི་ཏུར་རྫོང་ཁང་ཧུའི་ཁྲིམས་ར་
དང༌། དཔལ་བོ་དོང་ཨེའི་ཆོས་གྲྭ་ཆེན་པོར་སྤང་ལོ་ཙཱ་བ་བློ་གྲོས་བསྟན་པའི་
དྲུང་དུ་རབ་ཏུ་བྱུང་ནས། མངོན་པ་མཛོད་ལ་སློབ་གཉེར་མཛད་པའི་དགེ་
བཤེས་སུ་གྲགས། དེའི་སྐབས་སུ་བླ་ཆེན་བསོད་བློ་བ་སྐུ་མཆེད། དུས་མཆོད་
བླ་བྲང་ནས། སྟག་ཚང་རྫོང་ཁར་ཕེབས་པའི་ཕྱག་ཕྱིར་བྱོན། གསོལ་གཟིམ་
མཛོད་པ་གང་ལའང་འཇུག་པའི་ལས་ཚན་གྱི་མཐིལ་བཟུང་། ཞབས་ཏོག་ལ་
བརྩོན་ཅིང་ཕྱི་ནང་གི་བྱ་བ་ལ་མཁས་པས། བླ་ཆེན་པ་ཤིན་ཏུ་མཉེས་ནས།
གོང་ལ་བྱོན་པའི་ཕྱག་ཕྱིར་ཁྲིད་བླ་མའི་སྐུ་དྲིན་ལ་གོང་མ་ཐོ་གན་ཐེ་མུར་རྒྱལ་
པོས་རི་ཙིང་དབང་གི་ལས་འཛིན། ཁྲིམས་ར་བརྒྱད་ཡོད་པའི་ཆེ་ཤོས་གཡས་
ཕྱོགས་ཀྱི་དབང་ཧུའི་མཚན་དང་། ཐམ་ཁ་སྟག་མགོན་ལུང་ལག་རྟགས་བཟང་
པོ་དང་བཅས་པ་གནང༌། ཡར་ཕེབས་ནས་པའེ་ལེན་དབང་གྲགས་པ་རྒྱལ་
མཚན་པའི་བཀའ་ལུང་ཇི་ལྟར་གནང་བ་བཞིན། སྟོད་མངའ་རིས་ཀྱི་ཕྱོགས་
ལ་ལམ་ཕྲང་དགྲ་གཉེན་གང་ལའང་མ་བསམ་པར་བྱོན་ནས། དགྲ་ཕྱོགས་
འདུལ་བ་དང་རང་ཕྱོགས་སྲུང་བ་ལ་སོགས་བྱ་བ་ཆེན་པོ་རྣམས། དཔོན་སའི་
དགོངས་པ་དང་མཐུན་པར་བསྒྲུབས་ནས། ཕྱིར་ཕེབས་དུས། དཔོན་ས་ནས་
ཀྱང་མདའ་རལ་གསུམ་གྱི་གདན་ས། ལྷ་སྡེ་མི་སྡེ་ཡ་མི་སྙན་གྱི་རུས་སྡེ་དང་
བཅས་པ། ཞེས་དཔའ་མཚན་གནང་། སྟག་ཚང་རྫོང་གོང་འོག་གི་གཉེར་ལས་
ཉེ་གནས་ཆེན་པོར་བསྐོས། མི་དབང་ཆེན་པོ་རང་གི་སྲས་མོ་བྱམས་སེམས་
བསོད་ནམས་རྒྱལ་མོ་བ་ཁབ་ཏུ་གནང་བ་ལ་སོགས། གདུང་རུས་ལས་ཆད་
རྒྱ་བོད་ཡིག་ཚང་ཆེན་མོ།
པའི་ངོ་བོ་དང་འདྲ་བར་དབོན་སྲས་འཇོགས་སོ། །ཐུགས་འདོགས་ཤིན་ཏུ་ཆེ་
བར་མཛད་ཅིང་། དཔོན་སའི་ཐུགས་རྗེ་དང་། ཁོང་རང་ཡང་རྒྱལ་ཁྲིམས་ཀྱི་བྱ་
བ་ལ་མཁས་ཤིང་། སྐུ་བསོད་ཀྱི་དཔལ་གྱིས་མངོན་པར་མཐོ་བས་དགྲ་འདུལ།
གཉེན་སྐྱོངས། སྡེ་སྲིད་ཀྱི་མཛད་ཕྲིན་མཐའ་དག་ལྷུན་གྱིས་གྲུབ་ནས་ཆུ་མོ་ཕག་
གི་ལོ་ཧོར་ཟླ་བརྒྱད་པའི་ཚེས་བཅོ་ལྔ་ལ་གཟའ་སྐར་དུས་ཚེས་འཕྲོད་སྦྱོར་ཀུན་
བཟང་པོའི་ཉིན་ནས་རྫོང་གནམ་རྒྱལ་གླིང་ཆེན་གྱི་འགྲམ་བཏིང་ཡུན་རིང་པོར་
མ་ཐོག་པར་ཞབས་སུ་ཆུག་པ་བཞེངས། མཉམ་མེད་རྒྱལ་བ་བཟང་པོ་བས་
ཐོག་དྲངས་བླ་མ་དགེ་བའི་བཤེས་གཉེན་བཟང་ཧྲགས་མང་པོས་རྫོང་ལ་རབ་
གནས་གསོལ། སྦྱིན་བདག་རང་གིས། ཡི་དམ་ཀྱི་མཚན་དང་མཐུན་པ་བྱེད་
གསུངས་ནས་རྣམ་རྒྱལ་གླིང་ཆེན་ཞེས་པར་མིང་བཏགས། སོན་ཝིའི་མི་དཔོན་
ཆེན་པོ་དེ་ཉིད་ནི་བཟང་ཞིང་དཔའ་བ། མཐུ་སྟོབས་ཟས་ནོར་ལ་དབང་འབྱོར་
བས་རང་ གཞན་ གྱི་མངའ་ ཞབས་ ཐམས་ཅད་བདེ་ བ་ ལ་ བཀོད་ པའི་སྙན་
གྲགས་ཀྱི་དབུས་གཙང་ཐམས་ཅད་ཁྱབ་པར་གྱུར་ཅིང་གནོད་སྦྱིན་ཚོགས་ཀྱི་
བདག་པོའི་སྤྲུལ་པར་གྲགས་སོ། །དབང་ཧུ་ཆེན་པོའི་ཇོ་མོ་སྔོན་མ་འབྲི་ཁུང་
དགུང་མཁར་དབོན་མོ་ལ་སྲས་གཅིག་བྱུང་བ་ནི། དྲུང་ཆེན་ཆོས་རྒྱལ་དཔལ་
བཟང་པོ་བ་ཡིན་ཅིང་གདུང་བརྒྱུད་ལྕམ་མོ་ལ། ཐོག་མར་སྲས་མཆེད་གཉིས་
བྱུང་བ་གྲུབ་ཆེན་གོང་མ་འདྲའི་སྐུ་སྐྱེ་བཞེས་པར་འདུག་ནའང་གཞོན་ནུ་ནས་
སྐུ་གཤེགས། དྲུང་ཆེན་ཆོས་རྒྱལ་དཔལ་བཟང་པོ་འདི་ཉིད་དགུང་ལོ་བརྒྱད་པ་
ལ་ནུབ་ཆོས་ལུང་དགོན་པར་མཁན་ཆེན་རིན་པོ་ཆེ་མཉམ་མེད་རྒྱལ་བ་བཟང་
པོ་བའི་སྐུ་དྲུང་དུ་བཞུགས་ནས། ཆབ་ཀློག་ཡིག་རྩིས་ལ་སོགས་པ་སྐུ་མཆེད་
307
306



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པའི་ཡོན་ཏན་མཐའ་དག་ལ་ཐུགས་གོམས་པར་མཛད། བཅུ་གཉིས་པ་ནས་རི་
རྩིང་དབང་རྣམ་སྲས་རྒྱལ་མཚན་པའི་ཞབས་དྲུང་དུ་བྱོན་གསོལ་དཔོན་གྱི་
མཐིལ་ཡུན་རིང་དུ་མཛད། སྐུ་ལུས་དང་གྲིབ་མ་བཞིན་དུ། འབྲལ་བ་མེད་
པར་ཕྱག་ཕྱི་ཞབས་ཏོག་ལ་བརྩོན་ཞིང་། རྫོང་གོང་འོག་གི་གཉེར་ལས་ཀྱང་
ཡབ་སྲས་གཉིས་པོས་ལོ་སུམ་ཅུ་རྩ་བདུན་ཙམ་མཛད་པའི་རིང་ལ། བླ་བྲང་གི་
ནང་དུ་གསོལ་བཟང་ཞིང༌། ཕྱི་ནས་དགྲ་བོ་སྐད་ཅིག་ཀྱང་མ་ཕོག་པས་བུ་རྟ་
འདབས་རྒྱས་པ་དང༌། མི་སྡེ་མངའ་ཞབས་བདེ་སྐྱིད་ལ་ལོངས་སྤྱོད་པ་བྱུང་།
ཡབ་བདེ་བར་གཤེགས་པའི་དགོངས་རྫོགས་ཀྱི་རིམ་པ་དང་། ཕྱི་རྟེན་ནང་
རྟེན་བཞེངས་པ་ལ་སོགས། བསྒྲུབ་བྱ་གང་དང་གང་ལ་གཙང་གཡས་རུའི་
ཕྱོགས་སུ་བཟང་ཞིང་ངོ་མཚར་ཆེ་བའི་ཚད་ཐུབ་པ་བསྒྲུབ། རང་རེའི་རྫོང་
གི་མངའ་ཞབས་ ལ་ཕ་རོལ་པའི་དམག་དཔུང་སྟོབས་ཆེན་གྱིས་བསྐོར་རྒྱག་
ཡུན་རིང་དང༌། གནོད་འཚེ་བྱུང་བའི་དུས་སུའང་དཔོན་པོས། བུ་རྟ་སྐྱོང་
ལུགས་དང། གཡོག་གིས་དཔོན་ཞེན་འཁུར་ལུགས་ལ་ཕྱི་ནང་ཐམས་ཅད་སྨོན་
ཅིང་མ་ཁྲེལ་བའི་སྲ་ཕུར་ལེགས་པར་བཅས་པས། གཞན་ཕྱོགས་པའི་བློ་བྲིད་
མགོ་བསྐོར་དཔའ་དཔུང་གང་གིས་ཀྱང་རང་སྡེ་གཞོམ་པར་མ་ནུས་ཀྱི་སྟེང་དུ།
སྟག་ཚང་རྫོང་པའི་བསྟན་ཇུས་ཟིན་པ་དང་གཙང་སྲིད་ཀྱི་མགོ་ཚུགས་པའི་
སྐྱེས་བུ་སྡེ་དཔོན་ཆེན་པོར་གྱུར་ཅིང་། དེ་རྟིང་ནས་ས་ཇུས་ཀྱིས་རྫོང་ས་
གདན་ས་མངའ་ཞབས་བུ་རྟ་གསར་དུ་ཆོད་པ་ཤིན་ཏུ་མང་ལ་འདི་པ་ ཡབ་
ཡུམ་དཀར་ཕྱོགས་ལ་མོས་ཤིང༌། ཐུགས་དགྱེས་དཔའ་མཛངས་ལྡན་པས།
དཔོན་རིགས་ལ་བཀུར་སྟི་ཞབས་ཏོག་སྡེ་སྲིད། སྐུ་ཉེ། འབྲེལ་ཆགས་རྣམས་
རྒྱ་བོད་ཡིག་ཚང་ཆེན་མོ།
དང་འབྲོག་ལམ་འཁོར་འབངས་ལྟོས་བཅས་ཀྱི་སྐྱོང་ཐར།ཟས་ནོར་གྱིས་འཛིན་
ཚུལ་ལ་སོགས་ལ་སུས་ཀྱང་འགྲན་དུ་མེད་ཅིང༌། སྙན་གྲགས་ཀྱིས་ཀུན་ཏུ་
ཁྱབ་ལ། མཚན་དང་དོན་དུ་ལྡན་པའི་ཆོས་རྒྱལ་ཆེན་པོར་གདའོ། །དྲུང་ཆེན་དེ་
ཉིད་དང༌། གདུང་བརྒྱུད་ལྕམ་མོ་བྱང་སེམས་བསོད་ནམས་རྒྱལ་མོ་བ་ལ་སྲས་
པོ་སྐུ་མཆེད་གཉིས་བྱུང་བའི་གཅེན་པོ་དྲུང་རྒྱལ་བ་དཔལ་བཟང་པོ་བ་ཡིན་
ཅིང་། གཅུང་པོ་ནང་སོ་ཆོས་སྐྱོང་རྒྱལ་མཚན་དཔལ་བཟང་པོ་བ་འདི་པས་མི་
དབང་ནམ་མཁའ་ལེགས་པའི་གསོལ་དཔོན་བཟུང་བཀུར་སྐྱོངས། འགྲོགས་
ལམ་སྡེ་སྲིད་ཆེན་པོ་ཡར་འཕེལ་དུ་འབྱུང་བའི་མཛད་ཕྲིན་ལ་གཡེལ་མི་མངའ་
བར་སྐུ་བརྟན་པར་བཞུགས་པ་ལགས་སོ། །སྔོན་ཆད་སྐུ་བསོད་རྣམ་དཀར་
ཕྲིན་ལས་ཀུན། །རྒྱུ་རྐྱེན་འཛོམས་པས་ཡར་འཕེལ་བྱུང་བ་བཞིན། །ཕྱི་རབས་
བརྒྱུད་འཛིན་སྐུ་ཚེ་བརྟན་པ་དང་། །དཔལ་འབྱོར་མངའ་ཐང་ཆེ་ཆེར་དར་རྒྱས་
ཤོག། །། །
༈ རྒྱ་བོད་དུ་གསང་སྔགས་དར་ཚུལ་བཞུགས།
ཧཱུྃ། ཆོས་སྐུ་ཀུན་བཟང་ལོངས་སྐུ་རིགས་ལྔ་དང༌། །སྤྲུལ་སྐུ་རིགས་
གསུམ་མགོན་པོ་ལ་སོགས་པའི། །རྒྱལ་བ་དགོངས་བརྒྱུད་རྣམས་ལ་ཕྱག་
འཚལ་ལོ། །ལྷ་ཀླུ་གནོད་སྦྱིན་སྲིན་པོ་མི་རྣམས་ཀྱི། །རིག་པ་འཛིན་པའི་མཆོག་
གྱུར་རྣམ་ལྔ་སོགས། །རིག་འཛིན་བརྡ་བརྒྱུད་རྣམས་ལ་ཕྱག་འཚལ་ལོ། །སྐལ་
ལྡན་རྒྱལ་པོ་རཱ་ཛ་རྣམ་གསུམ་ནས། །དྲིན་ཆེན་རྩ་བའི་བླ་མ་ཡན་ཆད་ཀྱི། །
309
308



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གང་ཟག་སྙན་བརྒྱུད་རྣམས་ལ་ཕྱག་འཚལ་ལོ། །དེ་ལྟར་བརྒྱུད་པ་གསུམ་ལྡན་
བྱིན་རླབས་ལས། །དབང་གི་ཆུ་བོ་བཞི་ལྡན་གསང་སྔགས་རྒྱུད། །ལྷ་ཡུལ་རྒྱ་
བོད་དར་ཚུལ་ཟུར་ཙམ་བསྟན། །དེའང་གསང་སྔགས་ཀྱི་ཆོས་འབྱུང་གསལ་
བྱེད་མུན་སེལ་ལས། གསང་སྔགས་ཟབ་མོའི་བབས་ཚུལ་དངོས་ནི། བསྟན་པ་
ཐམས་ཅད་ཀྱི་སྙིང་པོ། ཐེག་པ་ཐམས་ཅད་ཀྱི་ཡང་རྩེ། བཀའ་གསང་བ་བས་
ཀྱང་ཆེས་གསང་བ། ཡང་གསང་རྨད་དུ་བྱུང་བ། རྡོ་རྗེ་ཐེག་པ། ལྟ་བའི་ཞེ་ཕུགས།
རྩོལ་མེད་རྫོགས་པ་ཆེན་པོའི་བསྟན་པ་བྱུང་ཚུལ་དངོས། དང་པོ། རྒྱལ་བ་
དགོངས་པས་བརྒྱུད་ཚུལ་ནི་སྟོན་པ་ངོ་བོ་ཉིད་ཀྱི་སྐུས་འོག་མིན་དུ། རང་
གསལ་ངོ་བོ་ཉིད་ཀྱི་ཆོས་གསུངས་པ་ནི། སྐྱེ་འགག་མེད་པའི་སྟོན་པས། དོན་
གྱི་འོག་མིན་དུ་འགག་མེད་ཀྱི་རིག་པ་དེ། མཚན་མའི་སྐུ་གསུམ་མི་མངའ་བར།།
ཀུན་བཟང་ཉིད་དུ་བྱིན་བརླབས་ནས། །བརྗོད་པ་མེད་པའི་རང་སྒྲ་རུ། །བཟང་
ངན་བླང་དོར་མེད་པར་བཤད། །ཅེས་སོ། །སྟོན་པ་ཆོས་ཀྱི་སྐུའི་བྱིན་རླབས་
ཀྱིས་རང་གྲོལ་མངོན་སུམ་དུ་གསུངས་པ་ནི། ཆོས་སྐུ་ཅིར་ཡང་མ་གྲུབ་པ་ཉི་མ་
ལྟ་བུའི་ངང་ནས། རང་ཤེས་རིག་གི་རྒྱལ་པོ། ཀུན་ཏུ་བཟང་པོའི་ཞལ་ཕྱག་གི་
རྣམ་ཐར་བཞེངས་ནས། དཔལ་རྡོ་རྗེ་སེམས་དཔའ་དང་དགོངས་པ་མི་འབྲལ་
བ་བཤད། ཅེས་པ་ནི། ཐུགས་རྗེ་གསུང་གི་བྱིན་བརླབས་ཀྱིས། །བཟང་ངན་
བླང་དོར་མེད་པ་རུ། །རྡོ་རྗེ་སེམས་དཔའི་ཐུགས་རྒྱུད་ལ། །ཇི་ལྟར་ཆོས་རྣམས་
ཀུན་ཤེས་ཀྱང་། །ངོ་བོ་ཉིད་ཀྱིས་གསུངས་པ་མེད། །བྱིན་གྱིས་བརླབས་ཀྱིས་
བཤད་པའོ། །ཅེས་སོ། །སྟོན་པ་གསང་བའི་སྐུས་བདེ་ཆེན་ཐབས་ཀྱིས་གསུངས་
པ་ནི། ཐབས་གསུམ་ལ་བརྟེན་ནས། དགའ་བ་བཞིའི་རང་བཞིན་ལྷན་ཅིག་
རྒྱ་བོད་ཡིག་ཚང་ཆེན་མོ།
སྐྱེས་པའི་དགའ་བ་དེས་ཀུན་ལ་ཁྱབ་པར་གསུངས་པའོ། །སྟོན་པ་ལོངས་སྤྱོད་
རྫོགས་པའི་སྐུས། རང་གི་ངོ་བོས་གསུངས་པ་དེ་རྣམས། སྟོན་པ་གསང་བའི་
བདག་པོས་སྤྲུལ་སྐུ་དགའ་རབ་རྡོ་རྗེ་ལ། བསྟན་པའི་བདག་པོར་དབང་བསྐུར་
ནས་ལྷ་ཁང་མིའི་ཡུལ་དུ་གྲགས་པ་ཡིན་ཏེ། དེའང་དང་པོ་གསང་སྔགས་འབྱུང་
བའི་དུས་དྲུག་ལ་བབ་པའི་ཚེ། རྩོལ་མེད་ཨ་ཏི་ཡོ་གའི་བསྟན་པ་འདི། ལྷ་
ཡུལ་དུ་བྱུང་བ་ཡིན་ལ། དུས་དྲུག་ནི་ཉོན་མོངས་སམ་རྒྱུད་དྲག་པོས་མཐུ་ཞན། །
ལས་ཀྱི་ཚེ་ཐུང་བཀའ་དོན་སྟོན། །བསྟན་སྙིགས་གྲུབ་མཐའ་ངན་པས་བསྒྱུར།།
གཉེན་པོས་མི་ནོན་བསྒྲུབ་རྩོལ་ཞན། །དེ་ཚེ་རིག་པའི་རྣམ་རྟོག་ཤར། །ཟེར་
བ་ཡིན་ནོ། །དེའི་དུས་སུ། སུམ་ཅུ་རྩ་གསུམ་ན། ལྷ་བདེ་བ་བཟང་པོ་ལ། བུ་
ལྔ་བཅུ་རྩ་གཅིག་ཡོད་པ། གཞན་རྣམས་རྩེ་འཕྱོ་ལ་དགའ་བ་ལ་ཆེ་བ་ཀུན་
དགའ་སྙིང་པོ་ནི། གཅིག་པུར་དོན་སེམས་ཤིང་རྡོ་རྗེའི་བཟླས་པ་ཁོ་ན་ལ་
བརྩོན་པས། བརྒྱ་བྱིན་གྱི་སེམས་ལྷག་ཅན་ཞེས་པར་མིང་བཏགས་སོ། །དེ་ལ་
ཆུ་མོ་གླང་ལོ་ཆོ་འཕྲུལ་ཆེན་པོའི་ཟླ་བ་ལ་སངས་རྒྱས་ཐམས་ཅད་ཀྱི་འོད་ཟེར་
ཕྱོགས་བཅུར་འཕྲོས་ནས་ཐུབ་པ་དྲུག་གིས་བསྐོར་བ་བྱས། རང་གི་སྤྱི་བོར་
ཐིམས་པའི་རྨི་ལྟས་བྱུང་བ་བརྒྱ་བྱིན་ལ་བཟླས་པས། དགྱེས་ནས། སེམས་
ལྷག་ཅན་ལ། ཨེ་མ་སྙིང་པོ་རྣལ་མ་འབྱུང་བའི་དུས། །འཇིག་རྟེན་མུན་སེལ་
དུས་མཐའི་ས་ནོན་པའི། །ཐུགས་སྲས་འཛམ་གླིང་དཔལ་གྱུར་ངོ་མཚར་ལང་།།
ཞེས་པས་བསྟོད་ཅིང་། དང་པོའི་རྨི་ལྟས་དེ་སངས་རྒྱས་ཀྱི་ཐུགས་སུ་ལོན་ནས།
སངས་རྒྱས་ཐམས་ཅད་ཀྱི་རྒྱལ་ཚབ་བྱེད་པའི་རྟགས་ཡིན། གདུལ་བྱའི་མུན་
པ་སེལ་བ་བསྟན་པའི་སྒྲོན་མེ་བྱེད་པའི་རྟགས་ཡིན་རྩོལ་མེད་ཀྱི་འབྲས་བུ་ལྷུན་
310
311



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གྱིས་གྲུབ་པའི་རྟགས་ཡིན་གསུངས་ནས་བརྒྱ་བྱིན་གྱིས་ཕྱོགས་བཞིར་ཞལ་་་་་
གཟིགས་ཏེ། དུས་གསུམ་གྱི་སངས་རྒྱས་ཐམས་ཅད་ལ་བསྐུལ་ཞིང་། གསོལ་
བ་བཏབ། སངས་རྒྱས་ནམ་མཁའ་གང་བ་འདུས་ནས། མགྲིན་གཅིག་ཏུ་རྡོ་རྗེ་
སེམས་དཔའ་ལ་འདི་སྐད་ཅེས་བསྐུལ་ཏེ། དུས་གསུམ་སངས་རྒྱས་ཐམས་ཅད་
ཀྱི༑ ༑ཐུགས་རྗེའི་རང་བཞིན་ཁྱོད་ཡིན་པས། །སངས་རྒྱས་ཀུན་གྱི་མཛད་པ་
ཤར། །ཚིག་གཅིག་དོན་དུ་རྫོགས་པའི་བདག །རིན་ཆེན་འཁྲུལ་གྱི་སྙིང་པོའི་
སྒོ༑ ༑སྐལ་ལྡན་རྣམས་ལ་བསྟན་དུ་གསོལ། །ཅེས་བསྐུལ་བས། རྡོ་རྗེ་སེམས་
དཔའི་ཐུགས་ཀ་ལས་ཕྱག་ན་རྡོ་རྗེ་ཉིད་བྱུང་ནས། རིན་ཆེན་རང་འབར་གྱི་
འཁོར་ལོ་ལག་ཏུ་གཏད་དེ། འདི་སྐད་ཅེས་བསྐུལ་ཏོ། །དྲི་མེད་ཡེ་ཤེས་གསང་
བའི་དོན། །བྱར་མེད་རྩོལ་མེད་ཡེ་སངས་རྒྱས། །དབུ་མ་ཆེན་པོར་དྲངས་བའི་
ལམ། །འདུས་པའི་ཚོགས་ལ་བསྟན་པར་གྱིས། །ཅེས་བསྐུལ་བས། རྡོ་རྗེ་སེམས་
དཔས། འདི་སྐད་ཅེས་ཞུས་སོ། །རྡོ་རྗེ་སེམས་དཔའ་ནམ་མཁའ་ཆེ། །ཚིག་
གིས་སྤྱོད་ཡུལ་མ་ཡིན་པས། །བདག་གིས་སྒྲོལ་བ་ཤིན་ཏུ་དཀའ། །མ་རྟོགས་
པ་ལ་ཚིག་སྒོ་ནས། །མཚོན་པར་རྟོགས་པར་བྱ་བའི་ཕྱིར། །ཅི་རིགས་པར་ནི་
རྣམ་པར་སྒྲོལ། །ཞེས་བཤད་པར་ཞལ་གྱིས་བླངས་ནས། ཕྱག་ན་རྡོ་རྗེས།
དུས་གསུམ་སངས་རྒྱས་ཐམས་ཅད་ཀྱི་དགོངས་པ་དང་མི་འགལ་བའི་ཕྱིར།
དུས་གསུམ་སངས་རྒྱས་ཐམས་ཅད། རིགས་ལྔའི་ངོ་བོར་བཞུགས་པ་ལ། གཞི་
འབྲས་ཀྱི་དོན་འདི་ཐེ་ཚོམ་ཕྱེ་བར་ཞུས་པ་ནི། ཤར་ཕྱོགས་རྡོ་རྗེ་འབར་བའི་
ཞིང་ཁམས་ན། དེ་བཞིན་གཤེགས་པ་རྡོ་རྗེ་གསང་བ་ཞེས་བྱ་བ། རྡོ་རྗེའི་རང་
བཞིན་གྱི་གདན་ལ་བཞུགས་ཏེ། དེ་ཉིད་འདུས་པའི་འཁོར་ལ། གསང་སྔགས་
རྒྱ་བོད་ཡིག་ཚང་ཆེན་མོ།
ཀྱི་དེ་ཁོ་ན་ཉིད་ཀྱི་ཆོས་སྟོན་པའི་དྲུང་དུ་བྱོན་ནས། སེམས་ཉིད་རྡོ་རྗེ་ལྟ་བུ་ལ།།
སྐྱེ་འགག་འབྱུང་བ་ཇི་ལྟར་ལགས། །ཞེས་ཞུས་པས། སེམས་ཉིད་མི་འགྱུར་རྡོ་
རྗེ་ལ། །སྐྱེ་དང་འགག་པ་ཡོད་མ་ཡིན། །རྣམ་རྟོག་བློའི་སྐྱེ་འགགས་བྱུང་། །
གསུངས་སོ། །ལྷོ་ཕྱོགས་རཏྣ་སྣང་བའི་ཞིང་ཁམས་ན། དེ་བཞིན་གཤེགས་པ་
རཏྣ་ཞབས། རང་འབར་སྣང་བའི་གདན་དུ་འཁོར་ལ་ཆོས་སྟོན་ཅིང་བཞུགས་
པ་ལ། བྱང་ཆུབ་སེམས་ཀྱི་རང་བཞིན་ལ། །རྒྱུ་རྐྱེན་རྩོལ་བས་མ་བསྒྲུབས་པར།།
ཡོན་ཏན་འབྲས་བུ་ཇི་ལྟར་འཆར། །ཞེས་ཞུས་པས། དེ་དག་ཤཱཀྱའི་རྒྱན་བཞིན་
དུ༑ ༑རྒྱུ་འབྲས་མཐར་ཕྱིན་ཡེ་ནས་རྫོགས། །ཐམས་ཅད་རང་བྱུང་སྙིང་པོའི་
མཆོག །གསང་བ་ཐབས་ཀྱིས་རྟོགས་གྱུར་ན། །ཉི་མའི་འོད་ལྟར་འབྲས་བུ་
འཆར། །ཞེས་གསུངས། ནུབ་ཕྱོགས་པདྨ་བརྩེགས་པའི་ཞིང་ཁམས་ན། དེ་
བཞིན་གཤེགས་པ་པདྨའི་འོད། དྲི་མ་མེད་པའི་གདན་ལས། འཁོར་ལ་ཆོས་
སྟོན་གྱིན་བཞུགས་པ་ལ། སེམས་ཉིད་པདྨ་ལྟར་དག་ལ། །གཟུང་འཛིན་དྲི་མ་
ཇི་ལྟར་འབྱུང༌། །ཞེས་ཞུས་པས། པད་མ་འདམ་ན་གནས་བཞིན་དུ། །འདམ་
གྱི་སྐྱོན་གྱིས་གོས་པ་མེད། །ཞེས་གསུངས། བྱང་ཕྱོགས་རྣམ་དག་གྲུབ་པའི་
ཞིང་ཁམས་ན། དེ་བཞིན་གཤེགས་པ་གྲུབ་པ་གནང་བ། རང་བཞིན་གནང་
བའི་གདན་ལས། འཁོར་ལ་ཆོས་སྟོན་ཀྱིན་བཞུགས་པ་ལ། རྩོལ་མེད་སེམས་
ཀྱི་རང་བཞིན་ལ། །འགྲོ་དོན་མཛད་པ་ཇི་ལྟར་བྱུང་། །ཞེས་ཞུས་པས། རང་
བྱུང་ཡེ་ཤེས་རྟོགས་གྱུར་ན། མཛད་པའི་བྱིན་བརླབས་རང་ལ་འཆར། །ཞེས་
གསུངས། མཐར་དབུས་ཕྱོགས་མཐའ་དང་བྲལ་བའི་ཞིང་ཁམས་ན། དེ་
བཞིན་གཤེགས་པ་རྣམ་པར་སྣང་མཛད། མཁའ་ལྟར་གནང་བའི་གདན་ལས།
312
313



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འདུས་པའི་འཁོར་རྣམས་ལ། གསང་སྔགས་ཀྱི་ཟབ་དོན་དེ་ཁོ་ན་ཉིད་ཀྱི་ཆོས་
སྟོན་གྱིན་བཞུགས་པའི་དྲུང་དུ་ཕྱིན་མ་ཐག་ཏུ། སྟོན་པས་མདུན་བསུས་ནས།
འདུས་པའི་འཁོར་ཚོགས་ཁྱེད་ཀྱིས་ནི། །རྒྱལ་བ་ཀུན་གྱི་ཐུགས་ཀྱི་བཅུད། །
ཡེ་ཤེས་གསང་དོན་རྟོགས་པར་གྱིས། །ཞེས་གསུངས་པ་དང་། ཕྱག་ན་རྡོ་རྗེས།
ཉིད་རང་གི་གདན་ལས་ལང་སྟེ། ཁྱེད་ཀྱི་གསུང་གི་སེང་གེ་དེས། །ཡེ་ཤེས་
གསང་དོན་གསུང་དུ་གསོལ། །ཞེས་ཞུས་པས། སེམས་དཔའ་རྡོ་རྗེ་དེ་ཉོན་
ཅིག །ཡེ་ཤེས་གསང་བའི་རང་བཞིན་ནི། །སངས་རྒྱས་སེམས་ཅན་གཉིས་སུ་
མེད། །ནམ་མཁའ་བཞིན་དུ་ཀུན་ལ་ཁྱབ། །མ་རིག་ཡེ་ཤེས་ཐ་དད་མེད། །མ་
རྟོགས་རྟོགས་པའི་ལམ་དུ་གཅིག །ཡེ་ཤེས་གསང་བའི་མཚན་ཉིད་ནི། །སངས་
རྒྱས་སེམས་ཅན་ཆད། །རང་རིག་འོད་གསལ་རྣམ་པར་དག །རྣམ་རྟོག་ཡེ་ཤེས་
ཉིད་དུ་གནས། །གཞི་བཞག་རང་ལུགས་རིན་ཆེན་མཛོད། །རང་བྱུང་མ་རྩལ་
གདོད་ནས་དག །ཡེ་ཤེས་གསང་བའི་རྣམ་པ་ནི། །སྣ་ཚོགས་སྣང་ལ་ངོས་
བཟུང་མེད། །མི་དམིགས་སྒྱུ་མ་ལྷུན་གྲུབ་ནི། །རྟག་ཏུ་གསལ་ན་ལྟ་བ་ཡིན། །
ཞེས་གསུངས་སོ། །རྨད་དུ་བྱུང་བ་བསྟན་པའི་སྙིང་པོ། རྒྱུ་འབྲས་ལས་འདས་
པའི་ཆོས། ཨ་ཏི་ཡོ་གའི་དོན་རྣམས། སངས་རྒྱས་ཐམས་ཅད་ཀྱི་དགོངས་པའི་
བཅུད། ཕྱག་ན་རྡོ་རྗེས་དེ་ལྟར་དུ་བླངས་ནས། ལྷ་གནས་སུམ་ཅུ་རྩ་གསུམ་དུ།།
ལྷའི་བུ་སེམས་ལྷག་ཅན་ཡོད་པར་བྱོན་ཏེ། དངོས་ཀྱིས་གསུངས་སོ། །སྤྲུལ་སྐུ་
ཤཱཀྱ་ཐུབ་པ་སྐུ་དངོས་སུ་བཞུགས་དུས། འཛམ་བུ་གླིང་གི་མི་རྣམས་ལ། ཐེག་
ཆེན་གསང་སྔགས་ཀྱི་ཆོས་རྣམས་གསལ་བར་སྟོན་པའི་སྐབས་ལ་མ་སླེབ་པ་
ལ་དགོངས་ནས། སྤྲུལ་པས་གསུངས་པ་ནི། འཁོར་ལོས་བསྒྱུར་རྒྱལ་དུ་སྤྲུལ་
རྒྱ་བོད་ཡིག་ཚང་ཆེན་མོ།
ཏེ༑ དུར་ཁྲོད་བསིལ་བའི་ཚལ་དུ་བྱོན་ནས། དཔའ་བོ་མཁའ་འགྲོ་རྣམས་ལ་
བྱ་བའི་རྒྱུད་གསུངས། གཞན་འཕྲུལ་དབང་བྱེད་དུ་བྱོན་ནས་སྤྱོད་པའི་རྒྱུད་
གསུངས། འོག་མིན་དུ་བྱོན་ནས་རྣལ་འབྱོར་རྒྱུད་གསུངས། རྒྱ་གར་ལྷོ་ཕྱོགས་
ཀྲིདྷ་ཕ་ལ་ཆོས་ཀྱི་འབྱུང་གནས་སུ་བྱོན་ཏེ་རྡོ་གྲུ་གསུམ་བསྣོལ་བའི་སྟེང་དུ་
བཞུགས་ནས། མི་མ་ཡིན་པའི་རིག་པ་འཛིན་པ་རྣམས་ལ། རྣལ་འབྱོར་བླ་ན་
མེད་པའི་རྒྱུད་གསུངས་སོ། །ཐེག་ཆེན་བླ་མེད་ཀྱི་ཆོས་འདི་མི་ཡུལ་འཛམ་གླིང་
དུ་བྱུང་ཚུལ་ནི། ཐུབ་པའི་དབང་པོ་དགུང་ལོ་བརྒྱད་ཅུ་བཞེས་ནས། མྱ་ངན་
ལས་འདའ་བར་དགོངས་པའི་ཟླ་བ་གསུམ་གྱི་གོང་ན། ད་ནི་ང་མྱ་ངན་ལས་
འདའ་བས། ཁམས་གསུམ་གྱི་ལྷ་མི་ཐམས་ཅད་ཆོས་ཀྱི་ཐ་མ་ཉན་པ་དང་། བློ་
ཐེ་ཚོམ་གྱི་སྒྲོ་འདོགས་དཔྱོད་པ་ལ་བོས་ཤིག་གསུངས་པ་ལྟར། མོའུ་གལ་གྱི་
བུས་བསྐུལ་ནས། འཁོར་ཐམས་ཅད་འདུས་པ་ལ། སྟོན་པའི་ཞལ་ནས་ངས་
འགྲོ་བའི་དོན་ཐམས་ཅད་བྱས་ཟིན་གྱི། ད་མྱུར་དུ་མྱ་ངན་ལས་འདའ་བས།
ཐེ་ཚོམ་ཡོད་པ་ཀུན་ཆོད་ཅིག དེ་རྟིང་མྱ་ངན་མ་བྱེད་ཅིག་གསུངས་པའི་དུས་
སུ་འཁོར་གྱི་ནང་ནས་རིག་འཛིན་གྱི་རྒྱལ་པོ་ཀུན་ཛ་རས་སྟན་ལས་ལངས་ནས་
སྟོན་པའི་དྲུང་དུ་སེང་གེའི་ལྟ་སྟངས་ཀྱིས། མིག་མི་འཛུམ་པར་ལྟས་ཏེ། སྟོན་
པ་ཁྱེད་ཀྱིས་གཞན་མཛད་པ་ཐམས་ཅད་རྫོགས་པར་བསྟན་ནའང་། བསྟན་
པའི་སྙིང་པོ་ཟབ་མོའི་ལམ་གསང་བ་བླ་ན་མེད་པ། ཐེག་ཆེན་གྱི་ཆོས་མ་
གསུངས་པ་ཞུས་པའི་ལན། ང་ནི་འདི་ནས་མི་གནང་ནས། །ལོ་ནི་བརྒྱ་དང་
བཅུ་ གཉིས་ན། །འོག་མིན་དང་། རི་རབ་རྩེ་ཟུར་བཞིའི་ལྕོག་དང་། ལྷ་གནས་ གསུམ་དུ་
གྲགས་པ་ཡི། །བསྟན་པའི་སྙིང་པོ་དམ་པ་ཞིག །འཛམ་གླིང་ཤར་གྱི་ཕྱོགས་
315
314



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སུ༑ ༑མི་ལས་སྐལ་ལྡན་གྲ་མ་ཆེ། །རྒྱལ་པོ་ཛ་ཞེས་བྱ་བ་ལ། །སྔོན་དུ་ལྟས་རྣམས་
འབྱུང་འགྱུར་ཏེ། །དྲག་ཤུལ་ཅན་ཞེས་བྱ་བའི་རྩེར། །གྲོགས་ཀྱི་སེམས་དཔའ་
དམན་པའི་ལུས། །ལང་ཀའི་བདག་པོ་ལ་སོགས་ལ། །ཕྱག་ན་རྡོ་རྗེས་སྟོན་
པར་འགྱུར། །ཞེས་པ། མདོ་གདམས་ངག་འབོགས་པའི་རྒྱལ་པོར་གསུངས་
ཤིང་། གསང་བ་ལུང་བསྟན་པ་ལས་ཀྱང་། རྒྱུ་ལ་སྦྱོར་བ་རྒྱུའི་ཆོས། །འཁོར་
ལོ་བཞིན་དུ་བསྐོར་བྱས་ནས། །འབྲས་བུའི་ཐེག་པ་ཉེ་ལམ་ཞིག །མ་འོངས་པ་
ན་འབྱུང་བར་འགྱུར། །ཞེས་པ་དང་། དཔལ་སྡོམ་པ་འབྱུང་བའི་རྒྱུད་ཕྱི་མ་ནས་
ཀྱང་། ང་ནི་མྱ་ངན་འདས་འོག་ཏུ། །ལོ་ནི་བརྒྱ་དང་བཅུ་གཉིས་ནས། །དག་
པའི་སྙིང་པོ་དམ་པ་ཞིག །ལྷ་གནས་གསུམ་དུ་གྲགས་པ་སྟེ། །འཛམ་གླིང་ཤར་
ལྷོའི་ཕྱོགས་མཚམས་ཀྱི། །དཔལ་ཞེས་བྱ་བའི་རི་བོ་ལ། །ཕྱག་ན་རྡོ་རྗེ་མཐུ་
ལྡན་འགྱུར། །མི་ལས་སྐལ་ལྡན་དམ་པ་ཞིག །ཐེག་ཆེན་གསང་སྔགས་རྒྱས་
པར་བྱེད། །དེ་ལ་རིམ་འགྲོ་རྟག་ཏུ་གྱིས། །ཞེས་ལུང་བསྟན་མཛད་པའོ། །
གཉིས་པ་རིག་འཛིན་རིག་པའི་བརྒྱུད་ཚུལ་ནི། རྒྱལ་བ་གཡུང་སྟོན་རྡོ་རྗེ་
དཔལ་བས་མཛད་པའི་རྒྱུད་སྡེའི་ཁོག་དབུབ་ལས། མི་མ་ཡིན་པ་ལ་བརྒྱུད་པ་
དང༌། མི་དང་། མི་མ་ཡིན་པ་གཉིས་ཀ་ལ་བརྒྱུད་པའོ། །དང་པོ་ནི། ཐུབ་པའི་
དབང་པོ་མྱ་ངན་ལས་འདས་ནས་ལོ་ཉི་ཤུ་རྩ་བརྒྱད་ཀྱི་བར་ལ་རྒྱལ་བ་རིགས་
གསུམ་གྱི་བརྒྱུད་པ། འཇམ་དཔལ་གྱི་ལྟ་བ། སྤྱན་རས་གཟིགས་ཀྱི་སྒྲུབ་པ།
ཕྱག་ན་རྡོ་རྗེས་སྤྱོད་པ་བསྟན་ཟེར་ཡང༌། གསང་སྔགས་ཀྱི་ལྟ་སྤྱོད་སྒྲུབ་པ་
གསུམ་ཀའི་དོན་འཇམ་དཔལ་གཞོན་ནུ་མཛེས་པའི་སྐུ་དང་ལྡན་པ་དེས། ལྷ་
རྣམས་ལུས་དང་བསམ་པ་དང་མཐུན་པར་ཆོས་བསྟན་ཏེ། འཇམ་དཔལ་རྣོན་
རྒྱ་བོད་ཡིག་ཚང་ཆེན་མོ།
པོས་ལྷ་གྲགས་ལྡན་ཆོས་སྐྱོང་ལ་བཤད། དེ་ནས་རིམ་པ་བཞིན་དུ་རིན་ཆེན་
འོད་འབར། སྐྱེ་རྒུའི་བདག་པོ་ཚངས་པ། ཚངས་པ་ཀུན་གྲོལ། ཚངས་པ་གཙུག་
ཕུད་འཛིན། དབང་པོ་བརྒྱ་བྱིན། དེས་ལྷའི་རིག་འཛིན་ཚོམ་བུ་འབུམ་སྡེ་ལ་
བཤད་དེ། དེ་ཐམས་ཅད་ཀྱང་། བྱང་ཆུབ་སེམས་དཔའི་རིག་འཛིན་ཡིན་ཞིང་།
རྒྱལ་བ་རྣམས་ཀྱི་གདུང་འཚོབ་པར་འགྱུར་ཏོ། །སྤྱན་རས་གཟིགས་བདུད་རྩིའི་
སྐུ་དང་ལྡན་པ་དེས། ཀླུ་གདུག་ཅན་རྣམས་ཀྱི་ལུས་དང་། བསམ་པ་དང་མཐུན་
པར་ཀླུ་རྒྱལ་མགྲིན་པ་ནག་པོ་ལ་བཤད། དེ་ནས་རིམ་པ་བཞིན་དུ་ཀླུ་མོ་ཁ་
འདུལ་མ། ཀླུ་མོ་ཚངས་འདུལ་མ། ཀླུ་ཡིད་འོད་དགའ་བ། ཀླུ་རྒྱལ་འཇོག་པོ།
དེས་ཀླུ་ཚོམ་བུ་འབུམ་སྡེ་ལ་བཤད་དེ། དེ་ཐམས་ཅད་གོང་ལྟར་དུ་གྱུར་ཏོ། །
ཕྱག་ན་རྡོ་རྗེ་འཇིགས་ཚུལ་སྡིག་པའི་སྐུ་དང་ལྡན་པ་དེས་གནོད་སྦྱིན་རྣམས་ཀྱི་
ལུས་དང་། བསམ་པ་དང་མཐུན་པར་གནོད་སྦྱིན་ གྲགས་ ལྡན་ཕྱོགས་ལ་
བཤད། དེ་ནས་རིམ་པར་གནོད་སྦྱིན་ཀུན་ཏུ་བཟང་པོ། གནོད་སྦྱིན་ལག་ན་རྡོ་
རྗེ་གནོད་སྦྱིན་སྐར་མདའ་ གདོང༌། དེས་གནོད་སྦྱིན་ཚོམ་བུ་འབུམ་སྡེ་ལ་
བཤད་དེ། དེ་ཐམས་ཅད་ཀྱང་གོང་ལྟར་གྱུར་ཏོ། །མི་དང་མི་ཡིན་པ་གཉིས་ཀ་
ལ་བརྒྱུད་པ་ནི། གསང་བའི་བདག་པོས། ལྷ་གྲགས་ལྡན་ཆོས་སྐྱོང་། ཀླུ་རྒྱལ་
འཇོག་པོ། གནོད་སྦྱིན་སྐར་མདའ་གདོང་སྲིན་པོ་ལང་ཀ་མགྲིན་བཅུ། མི་ལས་
སྐལ་ལྡན་ལི་ཙ་བྱི་དྲི་མ་མེད་པར་གྲགས་པ་ལ་སོགས་པ་རིག་འཛིན་འདུས་
པའི་འཁོར་རྣམས་ལ། རི་མ་ལ་ཡའི་རྩེར་གསུངས་ཤིང་བརྒྱུད་པའོ། །ཡང་ཆོས་
འབྱུང་གསལ་བྱེད་མུན་སེལ་ལས། གསང་སྔགས་ཟབ་མོའི་ཆོས་ལ་བཀའ་
བབས་ཚུལ་གཉིས་ནི། ཕྱི་དང་། ནང་ངོ་། དེ་དང་ཕྱི་པ་ཐུབ་པ་རྒྱུད་ལ་གསུམ་
316
317



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྟེ༑ ཀྲི་ཡ་དང་། ཨུ་པ། ཡོ་གའོ། །ཀྲི་ཡ། བདར་ན་སེར་བྲམ་ཟེའི་རིགས་ལ་
བབས་པས། གཙང་སྦྲ་ལ་སྤྱོད་དོ། །ཨུ་པ་ཡོ་གའོ། །ཨུ་པ་རི་རབ་ཀྱི་ཁོང་སེང་
འདུས་པའི་རྩེར་བློན་རིགས་ལ་བབས་ཏེ་ཆོས་ཀྱང་དེ་ལྟ་བུ་སྤྱོད་དོ། །ཡོ་ག་མེ་
རི་འབར་བའི་རྩེར་རྗེ་རིགས་ལ་བབས་ཏེ་ཆོས་ཀྱང་དེ་མཐུན་དུ་སྤྱོད་དོ། །དེ་
ལ་ཕྱི་ཟེར་བའི་རྒྱུ་མཚན། ལྟ་བས་ཕྱིར་གྱུར་ཏེ་ཆོས་ཐམས་ཅད་ཀྱི་རང་བཞིན་
དབྱེར་མེད་རང་བྱུང་ཡེ་ཤེས་སུ་སྨྲ་མི་ནུས། སྒོམ་པས་ཕྱིར་གྱུར་ཏེ་དམ་ཚིག་པ་
དང༌། ཡེ་ཤེས་བཟང་ངན་དབྱེར་མེད་དུ་བསྒོམ་མི་ནུས། དབང་གིས་ཕྱིར་གྱུར་
ཏེ་ཟབ་མོའི་དབང་གསུམ་པ་ཡན་སྟོན་མི་ནུས་པས་ན་ཕྱི་པའོ། །ཐུབ་པས་ཞལ་
ནས་ གསུངས་པ་དང༌། རིགས་གསུམ་མགོན་པོ་ལ་སོགས་ལ་བྱིན་གྱིས་
བརླབས་ནས། གནས་དར་ན་སེར་ཕྱག་རྡོར་གྱིས་བྱ་བའི་རྒྱུད་ཀྱི་ཆོས་འཁོར་
བསྐོར། གནས་མེ་རི་འབར་བའི་སྟེང་དུ་རྣལ་འབྱོར་རྒྱུད་ཀྱི་འཁོར་ལོ་བསྐོར་
བ་ལ་སོགས་པ་རྣམས། ཕྱི་པ་ཐུབ་པ་རྒྱུད་ཡིན་ནོ། །ནང་པ་ཐབས་ཀྱི་རྒྱུད་
ལའང་གསུམ་སྟེ། སྐྱེད་པ་མཧཱ་ཡོ་ག་རྫོགས་པ་ཨ་ནུ་ཡོ་ག་རྫོགས་པ་ཆེན་པོ་
ཨ་ཏི་ཡོ་གའོ། །ནང་པ་ཟེར་བའི་རྒྱུ་མཚན་ནི། ལྟ་བའི་ཁྱད་པར་ཆེ་བས། ཕྱི་
པས། བདེན་པ་དབྱེར་མེད་དུ་མ་རྟོགས། དོན་དམ་པའི་བདེན་པ་སྟོང་ཉིད་
དག་པའི་མཐའ་གཅིག་པའམ་སྤྲོས་པའི་མཐའ་བརྒྱད་དང་བྲལ་བར་འདོད་ལ།
ཀུན་སློབ་རིགས་གསུམ་རིགས་བཞིའམ་རིགས་ལྔར་འདོད་དེ། ནང་པ་ནི།
དོན་དམ་རང་རིག་སྤྲོས་པའི་མཐའ་དང་བྲལ་བ། ཀུན་རྫོབ་ཀྱི་བདེན་པ་
རྟོགས་ཚད་ཐམས་ཅད་སྐུ་དང་ཡེ་ཤེས་སུ་སྣང་བ། དེ་ཉིད་ཀྱང་སེམས་ཀྱི་སྟེང་
ན་དབྱེར་མེད་པར་འདོད་དེ། དོན་དམ་ཀུན་རྫོབ་དབྱེར་མེད་པས། །ཅེས་སོ། །
རྒྱ་བོད་ཡིག་ཚང་ཆེན་མོ།
འབྲས་བུའི་ཁྱད་པར་ནི། ཕྱི་པ་མི་ཚེ་བདུན་ནམ། ལྔའམ། རིགས་གསུམ།
རིགས་བཞིའམ། རིགས་ལྔ་རྡོ་རྗེ་འཛིན་པའི་ས་ཐོབ་པར་འདོད་དེ། ནང་པ་ནི།
དབང་བསྐུར་གདམས་ངག་བསྟན་པ་ཙམ་གྱིས། ས་དང་པོའི་བདེན་པ་མཐོང་།
བསྐྱེད་རིམ་བསྒོམས་པས་ས་བརྒྱད་པ་ནོན། རྫོགས་རིམ་གྱིས་ས་དགུ་པ་ནོན།
འོད་གསལ་གྱིས་ས་བཅུ་པ་ནོན། ཟུང་འཇུག་གིས་ས་བཅུ་གསུམ་པ་རྡོ་རྗེ་
འཛིན་པའི་ས་ནོན་པས་སོ། །མཐར་ཐུག་སྐུ་གསུང་ཐུགས་ཡོན་ཏན་ཕྲིན་ལས་
ཉི་ཤུ་རྩ་ལྔར་ཤར་ནས། སེམས་ཅན་མཐའ་ཡས་པའི་དོན་མཛད་པའོ། །ནང་
རྒྱུད་ལྷ་གནས་གསུམ་དུ་རྒྱས། །སྤྲུལ་པ་ཕྱིས་འབྱུང་ལུང་བསྟན་ཏེ། །འདས་
ནས་ལོ་བརྒྱ་བཅུ་གཉིས་ན། །ནང་རྒྱུད་ཐེག་པ་སྔགས་ཀྱི་ཆར། །འཛམ་གླིང་
ཨུ་རྒྱན་གླིང་སོགས་བབས། །ཛ་དང་འཇམ་དཔལ་གཤིན་རྗེ་སོགས། །རིག་པ་
འཛིན་པ་དཔག་མེད་འབྱུང་། །དེ་ནས་རྒྱ་གར་ཡུལ་དུ་རྒྱས། །གྲུབ་པ་བརྙེས་པ་
ཚད་ལས་འདས། །ཞེས་པའི། ལྷ་གནས་གསུམ་ནི། གཙང་རིས་དང༌། དགའ་
ལྡན་དང༌། སུམ་ཅུ་རྩ་གསུམ་མོ། །སྤྲུལ་སྐུ་ཤཱཀྱ་ཐུབ་ཆེན་འདས་ནས་ལོ་ཉི་ཤུ་རྩ་
བརྒྱད་ན་ཨུ་རྒྱན་མཁའ་འགྲོའི་གནས་དེར། རྫོགས་ཆེན་རྒྱུད་སྡེ་ཕལ་ཆེར་
བབས་སོ། །དེ་རྣམས་ནང་པ་ཐབས་ཀྱི་རྒྱུད་ཡིན་ནོ། །གསུམ་པ་གང་ཟག་སྙན་
དུ་རྒྱུད་པའི་ཚུལ་ནི་ཁོག་དབུབ་ལས། ཐུབ་པའི་དབང་པོ་མྱ་ངན་ལས་འདས་
ནས། ལོ་བརྒྱ་དང་བཅུ་གཉིས་ལོན་པའི་ཚེ་རི་མ་ལ་ཡའི་ཤར་ལྷོ། ཏྲི་ཤམ་ཨ་
སུ་རའི་བྲག་ཕུག རིན་པོ་ཆེ་སྣ་ཚོགས་ལས་གྲུབ་པའི་ངོ་མཚར་ཅན་དེ་ན།
སྐལ་ལྡན་རྒྱལ་པོ་ཛ་ཞེས་བྱ་བ་དེ། གསང་སྔགས་ཕྱི་རྒྱུད་ལ་བསྒྲུབ་པ་མཛད་
ཀྱིན་བཞུགས་པའི་ནངས་ གཅིག གསང་བདག་གིས་རི་མ་ལ་ཡའི་རྩེར།
318
319



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གསང་སྔགས་ནང་གི་ཆོས་འཁོར་བསྐོར་བའི་བྱིན་རླབས་ལས་ངོ་མཚར་བའི་
རྨི་ལྟས་བདུན་བྱུང་བའི་རྟིང་མ་དེ་ལ་ནམ་མཁའི་མཐོངས་ནས། གཟུགས་སུ་
མ་གྲུབ་པའི་སྒྲ་སྐད་ལ་ལས་དང་སྐལ་བར་རབ་ལྡན་པའི། །བསོད་ནམས་ཆེན་
པོའི་གྲ་མ་ཁྱོད། །སྤྲུལ་པས་ཇི་ལྟར་ལུང་བསྟན་བཞིན། །རྒྱལ་བ་འབྱུང་བར་
ལུང་བསྟན་པའི། །བསྟན་པའི་སྙིང་པོ་དམ་པ་ཞིག །བསྐལ་ལྡན་ཁྱོད་ལ་
བསྒྲོག་པར་བྱའོ། །ཞེས་པ་རྨིས་ནས། རྒྱལ་པོ་མནལ་སད་འཕྲལ་ལ། ཡང་
ཐོག་ཏུ་བྱོན་པས། གསང་བདག་ཕྱག་ན་རྡོ་རྗེའི་སྐུ་རིན་པོ་ཆེ་སྨུག་པོ་ལས་གྲུབ་
པ༑ ཁྲུ་གང་བ་གཅིག་བཞུགས་འདུག་པ་ལ་ཕྱག་འཚལ། བསྐོར་བ་བྱས།
ཞབས་སྤྱི་བོར་བླངས་ནས། ཨེ་མ་ངོ་མཚར་མཆོག་གི་སྐུ། །འདྲེན་པ་མཆོག་གི་
དཔལ་ལེགས་གང་། །མོས་པའི་ཡིད་ཀྱི་ལྷ་མཆོག་ཁྱེད། །སྔོན་ཚེ་གོང་ནས་
བསྒྲུབས་པ་ཡིས། །ལས་ཀྱིས་འབྲེལ་པའི་ལྷ་མཆོག་ཁྱོད། །བསྐལ་པ་བརྒྱར་
ཡང་མི་བཏང་ངོ༌། །གསུངས་ཏེ་ཡི་དམ་གྱི་ལྷར་བཟུང་ནས། ཟླ་བ་བདུན་
བསྒྲུབ་པ་མཛད་པས། པོ་ཏི་གླེགས་བམ་རྨི་ལམ་དུ་བྱུང་བ་དེ་རྣམས། མངོན་
སུམ་དུ་ཡང་ཐོག་རྩེར་བབས་ཤིང༌། དེའི་བྱིན་རླབས་ཀྱིས་སྣང་བ་ཐམས་ཅད་
དཔེ་ཆར་ཤར་བ་ཡིན་སྐད། དེར་རྒྱལ་ པོས་པོ་ཏི་གླེགས་བམ་རྣམས་མ་
བརྟགས་པས་རྟོགས་པར་འདུག་ན་ཡང༌། གདུལ་བྱ་ཟུ་ལུམ་རས་ཆོད་ཅན་
རྣམས་དག་པར་བྱ་བའི་ཕྱིར་དུ་མ་རྟོགས་པ་སྐད་མཛད་ནས། འཇིག་རྟེན་གྱི་
ཁམས་ན་མཁྱེན་པ་སུ་ཆེ་དྲིས་པས། ཟ་ཧོར་གྱི་ཡུལ་ན་རྒྱལ་པོ་ཨུ་པ་ར་ཛ་
མཁྱེན་པ་ཆེ་ཟེར་བ་དེའི་དྲུང་དུ་པོ་ཏི་གླེགས་བམ་རྣམས་བསྐུར་ནས། རྟོགས་
པར་ཞུས་པས་ཡིག་འབྲུ་གཅིག་ཀྱང་བརྡ་མ་ཁྲོལ། སྔར་གྱི་ལུང་བསྟན་དང་
རྒྱ་བོད་ཡིག་ཚང་ཆེན་མོ།
སྦྱར་ན་རྒྱལ་པོ་ཁྱེད་རང་གིས་རྟོགས་པར་འགྱུར་རོ་གསུངས་ནས། ཕྱིར་ཕུལ།
ཡང་མཁྱེན་པ་ཆེ་བར་གྲགས་པ་སངས་རྒྱས་རིན་ཆེན་མང་གིས་སྤྲུལ་པ་དགེ་
སློང་ཀུ་ཀུ་ར་ཛ་བཞུགས་སར་བཏང་ནས་རྟོགས་པར་ཞུས་པས། དེས་སྒྱུ་འཕྲུལ་
དྲ་བ་ལེའུ་སྟོང་ཕྲག་བརྒྱ་པའི་རྒྱུད་བྱ་བའི་ནང་ནས་རྡོ་རྗེ་སེམས་དཔའི་ཐུགས་
སྒྲུབ་པའི་ལེའུའམ་རྡོ་རྗེ་སེམས་པའི་ཞལ་མཐོང་གི་རྟོགས་ཏེ་ཟླ་བ་བདུན་སྒྲུབ་
པ་མཛད་པས། རྡོ་རྗེ་སེམས་དཔའ་ཏིང་ངེ་འཛིན་གྱི་ངོས་ལས་བྱོན་ཏེ། རིགས་
ཀྱི་བུ་སིདྡྷི་ཅི་འདོད་གསུངས་པ་ལ། བསྟན་པ་མཐའ་དག་རྟོགས་པའི་དངོས་
གྲུབ་ཞུ། ཞུས་པས། ཕྱག་ན་རྡོ་རྗེས་ལུང་བསྟན་པར་འགྱུར་གྱི་གསུངས་ནས།
མི་སྣང་བར་སོང་སྐད་ཡང་། ཟླ་བ་བདུན་བསྒྲུབས་པས། ཕྱག་ན་རྡོ་རྗེ་མངོན་
སུམ་དུ་བྱོན་ནས། རྡོ་རྗེ་ལན་གསུམ་སྤར་ཏེ་སྤོང་ལེན་བརྟུལ་ཞུགས་སྤྱོད་པའི་
དབང་། དགེ་བས་བསྐུལ་ན་སྡིག་པ་མེད། རྩོལ་བ་དང་བཅས་པ་མཚན་ཉིད་
ཀྱི་ཐེག་པ་སྤངས་ནས། རྩོལ་བ་མེད་པ་གསང་སྔགས་ཀྱི་ཐེག་པ་ཉམས་སུ་
ལེན་པ་ཁྱོད་ལ། དོན་གྱི་བསྟན་པ་དང་ཐེག་པ་ཐམས་ཅད་རྫོགས་པར་དབང་
བསྐུར་རོ། །ཚིག་གིས་བསྟན་པ་དེ་དབང་དགེ་བསྙེན་ལི་ཙ་བྱི་དྲི་མ་མེད་པ་ལ་
ཞུས་ཤིག ཅེས་ལུང་བསྟན་ཏོ། །དེའི་བཀའ་བཞིན་བསྒྲུབས་ཤིང་སྒྱུ་འཕྲུལ་དྲ་
བ་ལེའུ་སྟོང་ཕྲག་བརྒྱ་པའི་རྒྱུད་ལ་ཏན་སྡེ་ཆེན་པོ་བཅོ་བརྒྱད་དུ་ཕྱེ་ནས། དགེ་
སློང་ཀུ་ཀུ་ར་ཛས་སྐལ་ལྡན་རྒྱལ་པོ་ཛ་ལ་གསུངས། ཏན་སྡེ་ཆེན་པོ་བཅོ་བརྒྱད་
ལས། སྐུའི་རྒྱུད་གསུམ་ནི། སངས་རྒྱས་མཉམ་སྦྱོར། གླང་པོ་ཆེ་རབ་འབོག
གླང་པོ་ཆེ་ཆུར་ཞུགས། གསུང་གི་རྒྱུད་གསུམ་ནི། ཟླ་གསང་ཐིག་ལེ། གཅིག་
ལས་འཕྲོས་པ། དུ་མ་ལས་འཕྲོས་པ། ཐུགས་ཀྱི་རྒྱུད་གསུམ་ནི། གསང་བ་
320
321



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འདུས་པ། རི་བོ་བརྩེགས་པ། རྩེ་གཅིག་འདུས་པ། ཡོན་ཏན་གྱི་རྒྱུད་གསུམ་
ནི༑ དཔལ་མཆོག་དང་པོ། བདུད་རྩིའི་མཆོག་དང་པོ། ཡིད་བཞིན་ནོར་བུའི་
རྒྱུད། ཕྲིན་ལས་ཀྱི་རྒྱུད་གསུམ་ནི། སྐར་མ་མ་ལེ། སྒྲོན་མེ་འབར་བ། ཀི་ལ་ཡ་
ཡིག་འབྲུ་བཅུ་གཉིས་ཀྱི་རྒྱུད། སྤྱིའི་རྒྱུད་གསུམ་ནི། དེ་དག་ཐམས་ཅད་ཀྱི་
སྤྱིར་རྒྱུད་སྡེ། སྒྱུ་འཕྲུལ་དྲ་བའི་རྒྱུད། དམ་ཚིག་ས་མ་ཡ་འབུམ་སྡེ་བཀོད་པའི་
རྒྱུད། རྡོ་རྗེ་ཐབས་ཀྱི་ཞགས་པའི་རྒྱུད་དོ། །དེ་རྣམས་རྒྱལ་པོ་ཛས་སིདྡྷི་ར་ཛ་
ལ༑ དེས་སྲས་མོ་མགོ་མ་ས་ལ། དེ་ནས་རིམ་པ་བཞིན་ཁྱིའི་རྒྱལ་པོ་ཀུ་ཀུ་ར་
ཛ༑ རོ་ལངས་བདེ་བའི་དངོས་གྲུབ། རྡོ་རྗེ་ཞད་པ། ཟ་ཧོར་གྱི་རྒྱལ་པོ་པྲ་ཧ་ཏི།
སློབ་དཔོན་སངས་རྒྱས་གསང་བ། དེས་སློབ་དཔོན་བི་མ་ལ་མི་ཏྲ་ལ་སོགས་
པ་རྒྱ་གར་གྱི་པཎྜི་ཏ་ལྔ་བརྒྱ་ལ་གསུངས་པའོ། །རྒྱ་གར་དུ་གསང་སྔགས་ཕྱི་
རྒྱུད་དང༌། ནང་རྒྱུད་གཉིས་ཀ་ཡོངས་སུ་རྫོགས་པར་མཁྱེན་ཅིང༌། གྲུབ་པ་
བརྙེས་པ། གྲགས་པ་ཐོན་པ་བྱོན་ཚུལ་ནི། ཆོས་མཛོད་རྣམ་བཤད་ཉི་མའི་འོད་
ཟེར་ལས། ཐུབ་པའི་དབང་པོ་མྱ་ངན་ལས་འདས་ནས། ལོ་བརྒྱ་དང་བཅུ་
གཉིས་ན་སྐལ་ལྡན་རྒྱལ་པོ་ཛ་བྱོན། ལོ་ལྔ་བརྒྱ་ན་འཇམ་དཔལ་བཤེས་གཉེན་
ལོ་སྟོང་ན། འཇམ་དཔལ་བཤེས་གཉེན་ཕྱི་མ། ལོ་ཕྱེད་དང་ཉིས་སྟོང་ན། སློབ་
དཔོན་པདྨ་འབྱུང་གནས། ལོ་ཉིས་སྟོང་ལྷ་གནས་ཤྲཱི་སིདྷ་རྣམས་བྱོན། །དེ་
རྣམས་ཀྱི་རིང་ལ་གསང་སྔགས་ཕྱི་ནང་ཆོས་གྲྭའི་མཁས་པ་ལྔ་བརྒྱ། མཁས་
མཆོག་ཉི་ཤུ་རྩ་གཅིག གྲུབ་པ་ཐོབ་པ་བཅོ་བརྒྱད་ལ་སོགས་པ་མང་དུ་བྱོན་
པའི་རྟིང་། བོད་དུ་གསང་སྔགས་རྡོ་རྗེ་ཐེག་པའི་བསྟན་པ་བྱུང་ཚུལ་ནི། ཆོས་
མཛོད་རྣམ་བཤད་ལས་ཆོས་རྒྱལ་ཁྲི་སྲོང་ལྡེ་བཙན་གྱི་སྐུའི་རིང་ལ་དཔལ་
རྒྱ་བོད་ཡིག་ཚང་ཆེན་མོ།
བསམ་ཡས་ལྷུན་གྱིས་གྲུབ་པའི་གཙུག་ལག་ཁང་བཞེངས་པའི་ས་འདུལ་ལ།
ནུབ་ཕྱོགས་ཨུ་རྒྱན་གྱི་ཡུལ་ནས་སློབ་དཔོན་ཆེན་པོ་པདྨ་འབྱུང་གནས་སྤྱན་
དྲངས་ཏེ། དེས་བཀའ་བརྒྱད་ཡོངས་རྫོགས་ལ་སོགས་གསུངས་པ་རྣམས་ལ།
བོད་དུ་གསང་སྔགས་ཀྱི་བབས་དང་པོའོ། །དེ་རྟིང་རབ་གནས་ཀྱི་དུས་སུ།
ཤནྟིང་གར་པ་བྱོན་ནས་ཀྲི་ཡའི་རྒྱུད་གསུངས་པ་ལ་སོགས་ལ་བབས་གཉིས་
པའོ། །དེ་ནས་ལོ་ཙཱ་བ་གཙང་དེ་ལེན་དང༌། བྲན་ཀ་མུརྟིང་། འཇམ་དཔལ་གོ་
ཆ་གསུམ་པོས་གངས་ཏི་སིར་སློབ་དཔོན་སངས་རྒྱས་གསང་བ་ལ་རྣམ་སྣང་
བྱང་ཆུབ་པའི་རྒྱུད་ལ་སོགས་ཞུས་ནས་སྤེལ་བ་ལས་གསུངས་པ་ལ་བབས་
གསུམ་པའོ། །དེ་རྟིང་རྔོག་ལོ་ཙཱ་བ་དང༌། སད་མི་མི་དྲུག་བྱུང་པ་ནི་གནུབས་
ནམ་མཁའི་སྙིང་པོ། འབྲེ་རྒྱལ་བའི་བློ་གྲོས། ཏུ་གོང་བདུ་ར་ཛ། གྲུ་གུ་ཨུ་པེ་ཤ
གླང་དཔལ་གྱི་སེང་གེ ལང་གྲོ་དཀོན་མཆོག་འབྱུང་གནས་རྣམས་ཀྱིས་རྒྱ་གར་
དུ་སློབ་དཔོན་ཧཱུྃ་མཛད་གྲགས་པ་ལ་ཡང་དག་གི་རྒྱུད་ལ་སོགས་ཞུས་ནས་དར་
བར་བྱས་པ་ལ་བབས་བཞི་པའོ། །དེ་ནས། མཁས་པ་བེ་རོ་ཙཱ་བས་འཇམ་
དཔལ་རྒྱུད་སྡེ་དཔག་མེད་བསྒྱུར་བ་ལ་སོགས་རྣམས་ལ་བབས་ལྔ་པའོ། །
རྒྱལ་པོ་ཁྲི་ལྡེ་སྲོང་བཙན་སད་ན་ལེགས་འཇིང་ཡོན་གྱི་སྐུ་རིང་ལ་ཁ་ཆེ་ཛི་ན་མི་
ཏྲ་དང་། དྷརྨ་ཀ་ར་དང་། ཤི་ལེན་ཏྲ་བོ་དྷེ་ལ་སོགས་པ་རྣམས་སྤྱན་དྲངས་ནས།
ཞུ་ཆེན་གྱི་ལོ་ཙཱ་བ་ཀ་ཅོག་ཞང་གསུམ་དང་། སྒྲ་བསྒྱུར་གྱི་ལོ་ཙཱ་བ་ལྡན་མ་རྩེ་
མངས་ལ་སོགས་པ་མང་པོས་གསང་སྔགས་སྐུ་གསུང་ཐུགས་ཀྱི་རྒྱུད་ཕལ་ཆེར་
བསྒྱུར་བ་ནི་བབས་དྲུག་པའོ། །ཆོས་རྒྱལ་ཁྲི་གཙུག་ལྡེ་བཙན་རལ་པ་ཅན་གྱི་
སྐུ་རིང་ལ་དྲི་མེད་བཤེས་གཉེན་སྤྱན་དྲངས་ནས་ལོ་ཙཱ་བ་མཁས་པ་མི་དྲུག་བྱ་
322
323



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བ་ནི། གཡུ་སྒྲ་སྙིང་པོ་ཀུ་མ་ར། དྲན་པ་ནམ་མཁའ་རིན་ཆེན་མཆོག དྲན་པ་ཡེ་
ཤེས་རྒྱལ་བྱང་རྣམས། དེ་བས་སྔར་ཕན་གྱི་འགྱུར་སྣ་ཚོགས་པ་ཐམས་ཅད་རྒྱ་
གར་གྱི་སྐད་ཞེ་གཅིག་ཏུ་བསྒྱུར། གཞུང་མ་ཚང་བ་རྣམས་ཚང་བར་བྱས། སྐད་
གསར་བཅད་ཀྱིས་བསྟན་ལ་ཕབས་ཏེ་སེམས་ཀློང་དང་། སྒྱུ་འཕྲུལ། མདོ་ལུང་
ལ་སོགས་རྒྱུད་ཕྲ་རགས་མང་པོ་བསྒྱུར་བ་ནི་བབས་བདུན་པའོ། །མཐར་བོད་
རྒྱལ་གླང་དར་མས་བསྟན་པ་བསྣུབས་རྗེས། ཕྱི་དར་གྱི་སྐབས་སུ་རྨ་གཉགས་
ཀྱི་སློབ་མའི་སློབ་མ་གནུབས་སངས་རྒྱས་ཡེ་ཤེས་རིན་པོ་ཆེ་ནས་ལོ་ལྔ་བཅུ་རྩ་
བཞི་ལོན་ནས་ཀྱང་། བོད་ན་སྔར་ཡོད་པའི་གསང་སྔགས་ཀྱིས་ཐུགས་མ་
ཚིམས་པར་བལ་པོར་བྱོན། རྒྱལ་པོ་བྷ་སུ་དྷ་ར་དང་། རྒྱ་གར་དུ་ཨརྱ་གསལ་
རྒྱན་དང་། རོམ་པོ་ཛུ་ཡ་ཙནྡྲ་ལ་སོགས་དང་མཇལ་གསང་སྔགས་བསྟན་སྲུང་
ཕྱི་ནང་གསང་གསུམ་བསྒྱུར་བ་ནི་བབས་བརྒྱད་པའོ། །སངས་རྒྱས་ཡེ་ཤེས་
རིན་པོ་ཆེས་རྒྱ་གར་ནས་བྲུ་ཞའི་ཡུལ་དུའང་བྱོན་དེའི་པཎྜི་ཏ་དྷ་ན་རཀྵི་ཏ་དང་
ལོ་ཙཱ་བ་མེ་བཙན་སྐྱེས། ཁམས་པ་དར་མཁར་དང་བཅས་པ་ལ་དགོངས་
འདུས་བྲུ་ཞའི་སྐད་དུ་བསྒྱུར་ཞིང་དེ་རྒྱ་གར་སྐད་མཐར་བོད་སྐད་དུ་བསྒྱུར་
བའོ། །སྤྱིར་ཁོང་གིས་རྒྱ་བལ་གྱི་ཡུལ་དུ་ལན་བདུན་གྱི་རིང་ལ་བྱོན། གསང་
སྔགས་ཕྱི་ནང་གི་རྒྱུད་མཐའ་དག་བླངས་ནས་དར་བར་མཛད་པས་སྐུ་དྲིན་
ཤིན་ཏུ་ཆེའོ། །སྤྱི་ཁྱབ་ཏུ་བོད་དུ་གསང་སྔགས་ཕལ་ཆེ་བའི་བབས་ནི་གསུམ་
དུ་བཤད་དེ། དང་པོར་སློབ་དཔོན་པདྨ། བར་དུ་བེ་རོ་ཙཱ་ན། མཐར་གནུབས་
སངས་རྒྱས་ཡེ་ཤེས་རིན་པོ་ཆེ་རྣམས་ལ་ཟེར་བ་མང་ངོ༌། །ཡང་གསལ་བྱེད་
མུན་སེལ་ལས་གསང་སྔགས་གསར་རྙིང་གི་གོ་དོན་ནི། ཁ་ཅིག་ན་རེ་རྡོ་རྗེ་
324
རྒྱ་བོད་ཡིག་ཚང་ཆེན་མོ།
གདན་ནས་ བསྒྱུར་བ་གསར་མ་ཡིན་ལ། ཨུ་རྒྱན་ནས་བསྒྱུར་བ་ རྙིང་མ། །
མཁའ་འགྲོ་མས་བསྒྱུར་བ་གསར་མ། རིག་འཛིན་པས་བསྒྱུར་བ་རྙིང་མ་ཡིན་
ཟེར། ཁ་ཅིག་ཚད་མེད་པ་བཞི་དང་བདུན་རྣམ་དག་ལ་བཀོད་པས། རྒྱུའི་རྡོ་རྗེ་
འཆང་ལས་འབྲས་བུའི་རྡོ་རྗེ་འཆང་དུ་བསྒྱུར་བ་འདུག་ན། དེ་གསར་མ་ཡིན་
ལ༑ འབྲས་བུའི་རྡོ་རྗེ་འཆང་དེ་ཕལ་ཆེར་ཡོངས་རྫོགས་སུ་གྲུབ་པའི་གྲུ་གཞུང་
དེ་རྙིང་མ་ཡིན་ཟེར། རྡོ་རྗེ་འཆང་གིས་གསུངས་པ་གསར་མ་ཡིན་ལ། ཀུན་ཏུ་
བཟང་པོས་གསུངས་པ་རྙིང་མ་ཡིན་ཟེར་ཏེ། དེ་རྣམས་ཐམས་ཅད་ལ་རྒྱུ་མཚན་
དང་ངེས་པ་བཞག་ཏུ་མེད་ལ། ཁྱད་པར་ཀུན་ཏུ་བཟང་པོ་དང་རྡོ་རྗེ་འཆང་ངོ་བོ་
གཅིག་ཡིན་པ་ལ་གཉིས་སུ་འབྱེད་པ་ཤིན་ཏུ་མི་འཐད་དོ། །དེ་ཡང་གནས་
ལུགས་ལ་མཚན་གསོལ་བས་ངོ་བོ་ཉིད་ཀྱི་སྐུ་ཞེས་བྱ། སྤྱོད་ཡུལ་ཡོངས་སུ་
དག་པ་ལ་མཚན་གསོལ་བས་ཀུན་ཏུ་བཟང་པོ་ཟེར། རིགས་ལ་མཚན་གསོལ་
བས་རྡོ་རྗེ་འཆང་ཟེར། ཡེ་ཤེས་ཀྱི་གྲངས་ལ་མཚན་གསོལ་བས་རྒྱལ་བ་དྲུག་
པའི་བདག་ཉིད་ཟེར་རོ། །མདོར་ན་རྙིང་མའི་རྒྱུད་སྡེ་མང་པོ་ན་ཡང་རྡོ་རྗེ་
འཆང་གིས་གསུངས་ཟེར་བ་མང་པོ་ཡོད་ཅིང། གསར་མའི་རྒྱུད་སྡེ་མང་པོ་
ནའང་ཀུན་ཏུ་བཟང་པོས་གསུངས་བྱ་བ་ཡང་མང་པོ་ཡོད་པས་ན། བོད་
དུ་འགྱུར་སྔ་ཕྱི་ལ་གསང་སྔགས་གསར་རྙིང་གི་མིང་དུ་བཏགས་བ་ཙམ་མོ། །
བོད་དུ་ལྷ་བླ་མ་ཡེ་ཤེས་འོད་ཡན་གྱི་འགྱུར་རྣམས་ལ་སྔ་འགྱུར་རྙིང་མ་ཟེར།
ལོ་ཆེན་རིན་བཟང་མན་གྱི་འགྱུར་རྣམས་ལ་ཕྱི་འགྱུར་གསར་མ་ཟེར་བའོ། །རྒྱ་
གར་ན་གསང་སྔགས་གསར་རྙིང་བྱ་བ་མེད་འདི་བཅོས་མ་ཡིན་ཟེར་ཏེ། རྒྱ་
གར་ན་རྣལ་འབྱོར་བླ་ན་མེད་པའི་ཐེག་པ་ཟེར་བ་མ་གཏོགས་གསང་སྔགས་
325



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གསར་རྙིང་གི་དབྱེ་བ་མེད་དེ་ཚིག་དོན་ལ་དབྱེ་བ་མེད་པ་ཡིན་ནོ། །རྙིང་མ་སྔ་
འགྱུར་དུ་གྲགས་པ་འདིའི། བསྟན་པ་བརྒྱུད་ཚུལ་ཆེན་པོ་གསུམ་ལ་བརྟེན་
ནས་ད་ལྟ་ཡན་ཆད་དུ་དར་ཞིང་རྒྱས་པའི་ཚུལ་ནི། དང་པོར་གཉགས་ཛྙཱ་ན་ཀུ་
མ་ར་ལ་བཀའ་བསྐྱེད་རྫོགས་གསུམ་ཀའི་ཆུ་བོ་བཞི་ཀ་དུས་གཅིག་ལ་བབས།
གཉིས་པ་གནུབས་སངས་རྒྱས་ཡེ་ཤེས་རིན་པོ་ཆེ་དང་། གསུམ་པ་ཟུར་པོ་ཆེ་
ཤཱཀྱ་འབྱུང་གནས་ལ་བཀའི་ཆུ་བོ་ཆེན་པོ་བཞི་བབས་པ་ཡིན་པས་རང་གི་ཆོས་
ལུགས་ད་ལྟ་ཡང་ཟམ་མ་ཆད་པའོ། །བོད་ཡུལ་ལ་ཐུབ་པའི་བསྟན་པ་སྤྱི་གང་
ལ་འཕེལ་འགྲིབ་བྱུང་བར་བྱེད་ནའང་གསང་སྔགས་ཀྱི་ཆོས་འདི་བོད་རྒྱལ་
གླང་དར་མས་བསྟན་པ་བསྣུབ་པའི་དས་སྐབས་ལའང་ལྷ་ལུང་དཔལ་གྱི་རྡོ་རྗེ་
ལ་སོགས་གྲུབ་བ་ཐོབ་པ་དངོས་སུ་བཞུགས་པས་ན་བསྟན་པ་རྒྱུན་མ་ཆད་པར་
གནས་པར་སེམས་སོ། །ཡང་རྒྱུད་སྡེའི་ཁོག་དབུབ་ལས་མངའ་བདག་ཁྲི་རལ་
གྱིས་མཁན་པོ་ཀླུའི་དབང་པོ་དང༌། ཅོག་རོ་ཀླུའི་རྒྱལ་མཚན། ཉང་སོ་ཀླུའི་
དབང་ཕྱུག་རྣམས་རྒྱ་གར་ལ་བརྫངས། སློབ་དཔོན་བི་མ་ལ་མི་ཏྲ་སྤྱན་དྲངས་
ནས་བསམ་ཡས་སུ་ལོ་ཙཱ་བ་སྙགས་ཀུ་མ་རས་མདོ་དང་སེམས་ཕྱོགས་བསྒྱུར།
ཨ་ཙརྱ་རྨ་རིན་ཆེན་མཆོག་གིས་མཚན་ཉིད་དང་། སྒྱུ་འཕྲུལ་བསྒྱུར། དེ་ཡང་
སྒྱུ་འཕྲུལ་སྡེ་བརྒྱད་ལ་སེམས་དང་ཡེ་ཤེས་རང་སྣང་དུ་སྟོན་པ། སྒྱུ་འཕྲུལ་རྩ་
བའི་རྒྱུད་གསང་བ་སྙིང་པོ། རོལ་པ་མངོན་པར་བརྗོད་པ་ལྷ་མོ་སྒྱུ་འཕྲུལ།
དཀྱིལ་འཁོར་རྫོགས་པར་སྟོན་པ་སྒྱུ་འཕྲུལ་བརྒྱད་པ། ཕྲིན་ལས་རྫོགས་པར་
སྟོན་པ་སྒྱུ་འཕྲུལ་བཞི་བཅུ་པ། དབང་གཙོ་བོར་སྟོན་པ་སྒྱུ་འཕྲུལ་བླ་མ། ཡོན་
ཏན་མཐར་ཕྱིན་པར་སྟོན་པ་སྒྱུ་འཕྲུལ་བརྒྱད་ཅུ་པ། སྡེ་སྣོད་ཡོངས་ལ་ཁྱབ་
རྒྱ་བོད་ཡིག་ཚང་ཆེན་མོ།
པར་སྟོན་པ་འཇམ་དཔལ་སྒྱུ་འཕྲུལ་དྲ་བ་ཆེན་མོ། དམ་ཚིག་མཆོག་ཏུ་སྟོན་་
པ་སྒྱུ་འཕྲུལ་ལེ་ལག་དང་བརྒྱད་དོ། །བཤད་རྒྱུད་སྡེ་བཞི་ལ། གྲོལ་ལམ་རིམ་
པར་སྟོན་པ་དང་གཅིག་ཆར་སྟོན་པ་ཡེ་ཤེས་སྙིང་པོ་དང་རྡོ་རྗེ་མེ་ལོང་གཉིས།
ཐབས་ལམ་རིམ་དང་གཅིག་ཆར་སྟོན་པ་སྒྱུ་འཕྲུལ་ཐལ་བ་དང་རྒྱ་མཚོ་གཉིས་
བཅས་བཞིའོ། །དེ་རྣམས་ལས་བཤད་རྒྱུད་སྡེ་བཞི་མ་གཏོགས་པ་རྣམས། ལོ་
ཙཱ་བ་རྨ་རིན་ཆེན་མཆོག་གིས་གཙུག་ཏུ་རིན་ཆེན་གཞོན་ནུ་དང་། གྱེ་རེ་མཆོག་
སྐྱོང་ལ་བཤད། དེ་ཉིད་ཀྱིས་དར་རྗེ་དཔལ་གྱི་གྲགས་པ་དང་། ཞང་རྒྱལ་བའི་
ཡོན་ཏན་ལ་བཤད། དེ་གཉིས་ལས་མཁས་ནི་དར་རྒྱས་མཁས། བླ་མ་
ཡང་གང་ཟག་ཡིན་པས། བརྟགས་ལ་བྱ་གསུངས་ནས། བླ་མའི་བཀའ་ཇི་ལྟར་
བ་བཞིན་མ་མཛད་པས་བཀའ་ཡོངས་གྲགས་པར་གྲགས། འགྲོ་ཕན་ཆེར་མ་
བྱུང་། ཞང་རྒྱལ་བས་ནི་བླ་མའི་བཀའ་བཞིན་མཛད་པས། བཀའ་མཆིམས་ཕུ་
བར་གྲགས། འགྲོ་ཕན་ཤིན་ཏུ་ཆེ་བར་བྱུང་སྐད། མཆིམས་ཕུ་བའི་ལུགས་
ནི་ཞང་ལ་གནུབས་སངས་རྒྱས་ཡེ་ཤེས་རིན་པོ་ཆེས། སྒྱུ་འཕྲུལ་སྡེ་བརྒྱད་
གསན་ནས་འཇམ་དཔལ་སྒྱུ་འཕྲུལ་དྲ་བ་མ་གཏོགས་པ་རྣབས་སོ་ཡེ་ཤེས་
དབང་ཕྱུག་ལ་གསུངས། དེས་ངབ་ཐུང་བྱང་ཆུབ་རྒྱལ་མཚན་ལ། དེས་རྐོང་
བཙུན་ཤེས་རབ་ཡེ་ཤེས་ལ། དེས་གཙང་གི་ར་ཐུང་པ་ཤེས་རབ་ཚུལ་ཁྲིམས་
ལ༑ དེས་ཉང་ཤེས་རབ་མཆོག་ལ། དེས་ཉང་ཡེ་ཤེས་འབྱུང་གནས་ལ། དེས་
ལྷ་རྗེའུ་བ་ལུང་པ་ལ་གསུངས་པའོ། །ཡང་ལུགས་གཅིག་ལ་གནུབས་སངས་
རྒྱས་ཡེ་ཤེས་རིན་པོ་ཆེས། ཁུ་ལུང་ཡོན་ཏན་རྒྱ་མཚོ་ལ། དེས་སྲས་ཡེ་ཤེས་རྒྱ་
མཚོ་ལ། དེས་ཉང་ཤེར་མཆོག་ལ། དེས་ཉང་ཡེ་ཤེས་འབྱུང་གནས་ལ། དེས་
326
327



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཟུར་པོ་ཆེ་ཤཱཀྱ་འབྱུང་གནས་ལ། དེས་འབངས་རྩེ་མོ་བཞི་རྩེ་ལྐོག་དང་ལྔ།
སྒོམ་ཆེན་བརྒྱ་རྩ་བརྒྱད་ལ་སོགས་ལ་གསུངས། རྩེ་མོ་བཞི་ནི། ར་སའི་ཞང་
འགོས་ཆུང་བ་མཁྱེན་རྒྱའི་རྩེ་མོ། ཤངས་མཚོ་ཉའི་བཟང་སྒོམ་ཤེས་རབ་རྒྱལ་
པོ་སྒོམ་སྒྲུབ་ཀྱི་རྩེ་མོ། སྤྱན་གྱི་མི་ཉག་འབྱུང་གྲགས་ལ་བཤད་པའི་རྩེ་མོ། ཐག་
གི་བདེ་གཤེགས་རྒྱལ་པོ་ལ་ལྟ་དགོངས་ཀྱི་རྩེ་མོའོ། །རྩེ་ཁོག་གཅིག་ནི་ཟུར་
ཆུང་ཤེས་རབ་གྲགས་སོ། །བདེ་གཤེགས་ཟུར་པོ་ཆེས་ཐུགས་དམ་དུ་སྲམ་པ་
སྒྲུབ་ཁང་རྩིགས། རྒྱུའི་ཧེ་རུ་ཀ་ཞལ་གཅིག་ཕྱག་གཉིས་པ་གཙོ་འཁོར་རྣམས་
བཞེངས། བླ་མ་དེའི་ཡོན་ཏན་ཐུགས་ལ་མངའ་བ་ཐམས་ཅད་ཟུར་ཆུང་ཤེས་
རབ་གྲགས་པ་ལ་བུམ་པ་གང་བྱོའི་ཚུལ་དུ་གནང་ཞིང་གྲུབ་པ་ཐོབ་པའི་གང་
ཟག་ཆེན་པོར་གྲགས་སོ། །དེ་ལ་སློབ་མ་ཀ་བ་བཞི། གདུང་མ་བརྒྱད། གདུང་
བྲན་སུམ་ཅུ་རྩ་གཉིས། ཡུས་པོ་ཆེ་མི་གཉིས་ལ་སོགས་མང་དུ་བྱུང་ངོ༌། །དེའི་
ཀ་བ་བཞི་ནི། གོང་བུའི་སྐྱོ་སྟོན་ཤེར་ཡེ་ཤེས། རྫོགས་ཆེན་གྱི་ཀ་བ་ནག་མོ་རི་
སེབ་ཀྱི་བརྡ་རིག་ཆོས་ཤག ཕྲིན་སྒྲུབ་ཀྱི་ཀ་བ་སྐྱེད་ལུང་གི་ཡང་གྱེད་བླ་མ།
མདོའི་ཀ་བ་ཆུ་བར་གྱི་རླན་ཤཱཀྱ་བཟང་པོ་སྒྱུ་འཕྲུལ་ཀྱི་ཀ་བའོ། །གདུང་མ་
བརྒྱད་ནི། སྣ་ནམ་གྱི་གནུབས་སྟོན་བག་མ། ཆུ་སྒོའི་ལ་ཐོག་བྱང་འབར། ནེ་
སེར་གྱི་སྐྱ་ཆོས་སེང་དབུས་པས་འཐོར་དང༌། རྩེ་འབྲོམ་བྱང་དཔལ། བྱང་པ་
ཟླ་གྲགས། བཙག་བླ་མ། རླན་ཉ་ཚལ་བ་རྣམས་སོ། །ཡུས་པོ་ཆེའི་མི་གཉིས་
ནི་བྷ་སྒོམ་དིག་མ་དང༌། བོན་བསྒོམ་ངོ་བོའོ། །ལྷ་རྗེ་ཟུར་ཆུང་གི་སྲས། ཤཱཀྱ་
རྡོ་རྗེ་རྒྱལ་མཚན་དང་། ཤཱཀྱ་སེངྒེ་གཉིས་ལས་ཤཱཀྱ་སེང་གེས། ཡབ་ཀྱི་སློབ་
མ་ཀ་བཞི་གདུང་བརྒྱད་ཀུན་ལ་གསན་ཀྱང་། བཞུག་བརླན་ཉ་ཚལ་བ་ལ་
རྒྱ་བོད་ཡིག་ཚང་ཆེན་མོ།
གཏུགས་སྐད། ལྷ་རྗེ་ཤཱཀྱ་སེང་གེས་སྒྲོ་ཕུག་བཟུང་བའི་དུས་སུ་སློབ་མ་མང་དུ་
བྱོན་ཀྱང་དེ་རྣམས་ཀྱི་ནང་ནས་བུ་ཆེན་ནག་པོ་བཞི། སྟོན་པ་བཞི། མེས་
བཞི་བྱ་བ་བྱུང་བ་ལས། ནག་པོ་བཞི་ནི། ཟུར་ནག་འཁོར་ལོ། བརྒྱ་ནག་སྐྱི་
མཁར་བ། ཉང་ནག་རྡོ་པོ། ལྕེ་ནག་དཔལ་ཡོང་ངོ༌། །སྟོན་པ་བཞི་ནི། ཉེས་
སྟོན། ཞང་སྟོན། གྱབས་སྟོན། རྒྱས་སྟོན་ནོ། །མེས་བཞི་ནི། གཙང་བ་བྱིས་
སྟོན། གཡུང་སྟོན་ཧོར་པོ། སྤོང་སྟོན་ལྕགས་ཀྱུ། དབུས་པ་ཆོས་སེང་རྣམས་སོ།།
གཙང་པ་བྱིས་སྟོན་དང་སློབ་དཔོན་ཉེས་སྟོན་གཉིས་ཀྱིས་སློབ་དཔོན་གཙང་
ནག་འོད་འབར་ལ་གསུངས། དེས་བླ་མ་གཡུང་སྟོན་སངས་རྒྱས་དཔལ་ལ།
དེས་རྒྱ་གབ་གོང་བ་ལ་དེས་བླ་མ་དཔའི་ཤག་འོད་དང་། བླ་མ་སྣ་བཞི་པའི་
སྲས་གཡུང་སྟོན་ཆོས་མགོན་ལ་དེས་བླ་མ་བྷ་སྟོན་གཟི་བརྗིད་ལ། དེས་བདག་
གཡུང་སྟོན་རྡོ་རྗེ་དཔལ་ལ། དབང་བཀལ། བཤད་བཀའ། ལུང་བཀའ་
རྣམས་ཀྱི་གདམས་ངག་ཕྱག་ལེན་དང་བཅས་པ་གནང་བ་ལགས་སོ། །ཡང་
ལུགས་གཅིག་ལ། གཙང་ནག་གི་མེས་སྟོན་མགོན་པོ་ལ་བཤད། དེས་བླ་མ་
དཔག་ཤི་བ་དང༌། བླ་མ་རྟ་ནག་པ་བདུད་འདུལ་ལ། དེས་མདའ་ཤཱཀྱ་འཕེལ་
ལ༑ དེས་ཟུར་བྱམས་པ་སེང་གེ་ལ་གསུངས། དེ་གཉིས་ཀ་ལས། བདག་གཡུང་
སྟོན་རྡོ་རྗེ་དཔལ་གྱིས་ཚར་མང་དུ་ཐོས་པ་ལགས་སོ། །རྡོ་རྗེ་ཐེག་པའི་བྱོན་ཚུལ་
འདི་བྲིས་པས། །གསང་སྔགས་དར་ཞིང་རིགས་སྔགས་རྒྱས་པ་དང་། །གཟུངས་
སྔགས་མཐུ་དང་རབ་ལྡན་འགྲོ་དྲུག་ཀུན། །སྙིང་པོ་ཀུན་བཟང་ཡབ་ཡུམ་མྱུར་
ཐོབ་ཤོག། །།
328
329



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
༈ བོད་དུ་བསྟན་པ་ཕྱི་དར་ལ་མཁས་གྲུབ་དང་སྡེ་དགོན་
བྱུང་ཚུལ་བཞུགས་སོ། །
ཨེ་མ་ཧོ། ཆོས་རྒྱལ་མེས་དབོན་མཁྱེན་བརྩེའི་ནམ་མཁའ་ལས། །
ཐུབ་བསྟན་ཉི་མས་བོད་ཡུལ་གསལ་བའི་དུས། །སྡིག་རྒྱལ་དར་མའི་སྒྲ་གཅན་
གདོང་པ་ཡིས། །ཆུ་མོ་ཕག་ནས་དྲུག་ཅུ་རྩ་བརྒྱད་བར། །མུན་པའི་རྒྱལ་ཁམས་
བཞིན་དུ་ནག་པོར་སྒྲིབ། །བོད་ཁམས་ཕལ་ཆེར་བསྟན་པའི་སྒྲ་མི་གྲགས། །
བསྟན་འཛིན་ ཐམས་ ཅད་ གབ་དང་བྲོས་ལ་ རྩོལ། །དབུས་གཙང་མཐིལ་དུ་
ཆོས་མིན་སྣ་ཚོགས་དར། །རྒྱལ་ཁྲིམས་ཆེན་པོའང་རང་ཁ་སིལ་བུར་ཐལ། །དེ་
ལ་རྒྱལ་བ་རྣམས་ཀྱིས་མ་བཟོད་པར། །མངའ་བདག་ཚྭ་ལ་ན་ཡི་ཐུགས་བརྒྱུད་
བསྐུལ། །བླ་ཆེན་སྤྱན་སྔར་ཆོས་ཞུ་རིམ་པར་བརྫངས། །བསྟན་པའི་མེ་རོ་སྨད་
ནས་སླངས་ཚུལ་དང༌། །ཕྱི་དར་བྱུང་བར་འབྱུང་ལུགས་འདི་ལྟར་སྣང་། །ཞ་ལུ་
བུ་སྟོན་ཆེན་པོའི་ཆོས་འབྱུང་ལས། །བོད་ཡུལ་ཁ་བ་ཅན་གྱི་ཡུལ་ལྗོངས་འདིར།།
སངས་རྒྱས་བསྟན་པ་ཕྱི་དར་བྱུང་ཚུལ་ནི། སྡིག་རྒྱལ་གླང་དར་མ་དེ་ཉིད། ཆུ་
མོ་ལུག་ལོ་པ་ཡིན་ལ། སུམ་ཅུ་སོ་དགུ་ལོན་པའི་དུས་སུ་མངའ་བདག་ཁྲི་རལ་
གྲོངས་ནས་ཁོང་གིས་རྒྱལ་སྲིད་བཟུང་། ལོ་གཉིས་རྒྱལ་པོ་ཚུལ་བཞིན་བྱས།
ཆུ་མོ་ཕག་གི་ལོ་མཇུག་ནས་ཐུགས་ལ་གདོན་གསོལ་བ་དང་བློན་པོ་རྒྱལ་ཏོ་རེ་
སྟག་རྣ་ཅན་ལ་སོགས་སྡིག་ལ་དགའ་བ་རྣམས་ཀྱིས་བསྒྱུར་ནས། སྔར་ནུ་བོ་
ལ་རྒྱལ་ སྲིད་བསྐོས་པའི་སྙིང་ནད་བྱས། བོད་དུ་སངས་རྒྱས་ཀྱི་བསྟན་པ་
རྒྱ་བོད་ཡིག་ཚང་ཆེན་མོ། །
བསྣུབས། ལོ་ཕྱེད་དང་བཞིར་སྡིག་རྒྱལ་ཁོ་ན་བྱས། ཞེ་བཞི་ལོན་པ་མེ་ཕོ་སྟག་
ལོའི་དུས། ལྷ་ལུང་དཔལ་གྱི་རྡོ་རྗེས་ལྷ་སའི་རྡོ་རིང་རྩ་རུ་རྒྱལ་པོ་གླང་དར་མ་
བཀྲོངས་སོ། །དེའི་དུས་སུ་འཇད་ཀྱི་གྱེལ་མི་གཙང་རབ་གསལ་དང༌། བོ་དོང་
པ་གཡོ་དགེ་འབྱུང༌། སྟོད་ལུང་པ་དམར་ཤཱཀྱ་མུ་ནེ་དང་གསུམ་པོ་དཔལ་ཆུ་བོ་
རི་ལ་སྒོམ་གྱིན་ཡོད་པ་ལ། བཙུན་པས་ཁྱི་ར་བྱེད་པ་མཐོང་སྟེ། དྲིས་པས་རྒྱལ་
པོས་བསྟན་པ་བསྣུབས་པར་ཤེས་ཏེ། འདུལ་བའི་པོ་ཏི་དྲེལ་ཁལ་གཅིག་
བཀལ་ནས་མངའ་རིས་སྟོད་དུ་བྲོས། གར་ལོག་ལ་ལམ་བྱས་ཧོར་ཡུལ་དུ་ཕྱིན་
ནས་སྐད་རིགས་མི་གཅིག་པའི་ས་ཆར་བསྟན་པ་དར་བར་བྱ་སྙམ་པ་ལ། ལོ་
རྩྭ་མེད་པས་དར་བར་མ་ནུས་ཏེ། མདོ་སྨད་ལྷོ་ངོས་ཀྱི་བེ་ར་ཚྭ་མཚོ་ན་ཚུར་བྱུང་
ནས་རྨ་ལུང་རྡོ་རྗེ་བྲག་ར་ཨན་བྱུང་གནམ་རྫོང་དན་ཏིག་ཤེལ་གྱི་ཡང་དགོན་དུ་
སླེབས། སྒོམ་གྱིན་ཡོད་པ་ལ་རྨ་ཆུ་ཁའི་ཕྱུགས་རྫིས་མཐོང་ནས། ཡུལ་མི་ལ་
སྨྲས་པས་ལས་དང་སྐལ་བར་ལྡན་པ། མོས་པར་སྤྱོད་པའི་ས་དཔལ་མུ་ཟུ་
གསལ་འབར་བྱ་བས་ལྟར་ཕྱིན་པས་དད་ནས་རབ་ཏུ་བྱུང་བར་ཞུས་པ་ལ།
འདུལ་བའི་པོ་ཏི་བསྟན་ནས། འདི་ལ་ལྟོས། དད་ན་རབ་ཏུ་བྱུང་གསུངས་ལྟས་
པས། ཤིན་ཏུ་ནས་དད་དེ་མཆི་མ་བྱུང་ངོ༌། །དེར་གཙང་གིས་མཁན་པོ་གཡོས་
སློབ་དཔོན་བྱས་ནས། དགེ་ཚུལ་གྱི་མིང་མཁན་སློབ་ལ་སྦྱར་ནས་དགེ་བ་
གསལ་དུ་བཏགས་སོ། །ཕྱིས་ཐུགས་རབ་ཆེ་བས་དགོངས་པ་རབ་གསལ་དུ་
གྲགས། དེ་ནས་ལོ་གཅིག་སོང་བ་དང་བསྙེན་རྫོགས་ཞུས་པས། དགེ་སློང་ལྔ་
མ་ཚང་བས་མི་ཡོང་གསུངས་ནས། ལྷ་ལུང་དཔལ་གྱི་རྡོ་རྗེས་ནི། ངས་རྒྱལ་པོ་
བསད་པས་བྱར་མི་རུང་། གཞན་ནས་བཙལ་གྱིས་གསུངས་ཏེ། རྒྱ་ནག་ཧྭ་ཤང་
330
331



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཀོ་ཝང་དང་གྱི་ཝན་བྱ་བ་བཏང་བྱུང་བ་དང་། སྔར་གྱི་མཁན་སློབ་ཀྱི་མཁན་པོ་
དང་དམར་གྱིས་གསང་སྟོན་བྱས། རྒྱའི་དགེ་སློང་གཉིས་པོས་ ཁ་སྐོང་བྱས་
ཏེ་ལྔའི་ཚོགས་ཀྱིས་བསྙེན་རྫོགས་བྱས་སོ། །དེ་ནས་ལོ་ལྔ་ལོན་པ་དང་བསམ་
ཡས་ནས་རྒྱལ་བརྒྱུད་མངའ་བདག་ཚྭ་ལ་ན་ཡབ་སྲས་ཀྱིས་མདོ་སྨད་ན་རབ་
བྱུང་ཡོད་པའི་རྒྱུ་མཚན་ཚོར་ནས། དབུས་གཙང་གི་མི་ཤེས་རབ་དང་སྙིང་རུས་
ཆེ་བ་རྣམས་ཆོས་འཚོལ་བ་ལ་ངེས་པར་བཏང་དགོས་དགོངས་པ་ཤར་ཏེ།
དབུས་ནས་གླགས་པ་ལམ་པ། ཀླུ་མེས་ཤེས་རབ་ཚུལ་ཁྲིམས། འབྲི་ཡེ་ཤེས་
ཡོན་ཏན། རག་ཤི་ཚུལ་ཁྲིམས་འབྱུང་གནས། སྦ་ཚུལ་ཁྲིམས་བློ་གྲོས། སུམ་
པ་ཡེ་ཤེས་བློ་གྲོས་དང་ལྔ། གཙང་ནས་མགུར་མོ་རབ་ཁ་བ་ལོ་སྟོན་རྡོ་རྗེ་
དབང་ཕྱུག་ཤབ་སྒོ་མངའ་བའི་ཚོང་བཙུན་ཤེས་རབ་སེངྒེ། མངའ་རིས་འོད་
བརྒྱད་སྤུན་གཉིས། བོ་དོང་པ་ཨུ་པ་དེ་དཀར་བ་དང་ལྔ་སྟེ། མི་བཅུ་ཁམས་ལ་
བརྫངས་ནས། གཙང་གཡོ་དམར་གསུམ་ལ་བཀའ་དྲིན་ཞུས་པས། གཙང་ན་
རེ་ད་ང་རྒས་པས་མཁན་པོ་མི་སྐྱོངས། བླ་ཆེན་པོ་ལ་ཞུས་གསུངས་ནས། ཞུས་
པས་ངས་བསྙེན་རྫོགས་བྱས་ནས་ལོ་ལྔ་ལས་མ་ལོན་པས་མཁན་པོ་མི་བཏུབ་་་
གསུངས་པ་ལ། གཙང་ན་རེ་དམིགས་བསལ་ལ་བཏུབ་པར་གྱིས་གསུངས་
ནས། བླ་ཆེན་པོས་མཁན་པོ་དང་གཙང་གཡོས། ལས་སློབ་དང་གསང་སྟོན་
བྱས། དམར་དང་ཧྭ་ཤང་གིས་ཁ་སྐོངས་བྱས་ཏེ། ཐམས་ཅད་ཆིག་རྫོགས་བྱས་
སོ༑ ༑བླ་ཆེན་གྱི་ཞལ་ནས། ད་ཁྱེད་རྣམས་ཡར་སོང་ལ་དབུས་གཙང་དུ་བསྟན་
པ་དར་བ་ཞིག་གལ་ཆེ་བས། ལོ་སྟོན་མཐུ་ཆེ་བས་བསྟན་སྲུངས་གྱིས། ཀླུ་མེས་
བཙུན་པས་མཁན་པོ་གྱིས། ཚོང་དགེ་བློ་རྣོ་བས་སྟོན་པ་གྱིས། འབྲི་ཁ་བཀོད་
332
རྒྱ་བོད་ཡིག་ཚང་ཆེན་མོ།
མཁས་པས་གནས་གཞི་བཟུང༌། གསུངས་ནས་བྱིངས་པོས་ཡར་ཡོང༌། ཀླུ་
མེས་ཀྱིས་གྲུམ་ཡེ་ཤེས་རྒྱལ་མཚན་ལ་འདུལ་བ་ཉན་ཅིང་སྡད་དོ། །དེའི་དུས་
སུ༑ རག་ཤི་དང་། སྦའི་གཅུང་གཉིས་ཕུ་བོ་གཉིས་པོ་བསུ་བ་ལ་ཡོང་། ལྡན་
གླང་ཐང་དུ་མཇལ་བ་དང་གཅུང་གཉིས་དང་བོ་དོང་ཨོས་མཁན་པོ་དང་ཕུ་བོ་
གཉིས་ཀྱིས་སློབ་དཔོན་བྱས་ནས་རབ་ཏུ་བྱུང་སྟེ། ད་ལྟ་ཕྲ་རག་གཉིས་གཅིག་
ཏུ་སྡེབས་པའི་རྒྱུ་མཚན་ཡང་དེ་ཡིན་ནོ། །དེ་ནས། ལོ་སྟོན་ན་རེ་ཁྱོད་ཚོ་འདི་ཁར་
སྡོད་ཅིག་ངས་དབུས་གཙང་དུ་ཕྱིན་ལ། བསྟན་པ་དར་ནུས་མི་ནུས་བརྟགས་
པས་ནུས་ན་བསྡད་ཀྱི། ཁྱོད་རྣམས་ཡར་བྱོན་མི་ནུས་ན་ང་ཡང་མར་ལ་ལོག་
ཡོང་གིས་གསུངས་ནས། ལྡན་མའི་ཚོང་པ་དང་འགྲོགས་ཏེ་བྱོན་པས་ཚོང་པ་
རྣམས། གསུམ་འཕྲང་དུ་ཚོང་སྤྱད་ནས་ཕྱིར་བཟློག་པར་འདོད་འདུག་པ་ལ།
ཁྱོད་རྣམས་འདིར་ཚོང་མ་སྤྲད་པ་གཙང་དུ་སོང་ལ་མགུར་མོ་རབ་ཁ་བྱ་བ་ན་ལོ་
ནག་གཙག་བྱ་བ་ཡོད་ཀྱི་དེ་ལ་ཁྱོད་ཀྱི་བུ་རབ་ཏུ་བྱུང་ནས་དབུས་ན་ཡོད་གྱིས་
ཤིག་བྱས་ནས་བཏང་བས། འཕྲིན་འཕྲོད་ཚོང་ཡང་ལེགས་སོ་བྱུང་བས། དེང་
སང་བར་དུ་མགུར་མོའི་ཚོང་འདུས་བྱུང་བ་འདིའང་ལོ་སྟོན་གྱི་དྲིན་ཡིན་ནོ། །
དེའི་ཕྱིས་ལོ་ཀླུ་མེས་ཀྱིས་མཁན་པོ་ལ་ཁོ་བོ་དབུས་གཙང་དུ་འགྲོ་བས། མཆོད་
པའི་རྟེན་གཅིག་ཞུ་བྱས་པས་བོན་པོའི་ཞྭ་འབོས་སུ་ཕོག་ནས་ས་སེར་པོ་བཏབ་
པ་གཅིག གསོལ་འཕྲོ་ལ་གནང་སྟེ། འདི་གྱོན་ལ་རྗེས་སུ་དྲན་པར་གྱིས་
གསུངས། ཡར་བྱོན་ཏེ་ཐམས་ཅད་དབུས་སུ་འདུས་པ་དང་། སྔོན་མཁས་བཙུན་
རྣམས་ཀྱི་གདན་ས་ལྷ་ས་ཡིན་ཡང་། ཆད་པས་གཅོད་པའི་ས་ཡིན་པས་འགྲོ་
མ་ནུས་པར། བསམ་ཡས་སུ་བྱོན། མངའ་བདག་ཚྭ་ལ་ན་ཡབ་སྲས་དང་མཇལ།
333



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྡིག་རྒྱལ་གླང་དར་མས། ཆུ་མོ་ཕག་ནས་བསྟན་པ་བསྣུབས། ཁོ་རང་གིས་ལོ་
མང་མ་ཐུབ་ནའང་དེའི་སྨོན་ལམ་ལོག་པ་དང་ལས་ངན་ཤུགས་ཆེ་བས། ལོ་
དྲུག་ཅུ་རྩ་བརྒྱད་ཀྱི་བར་ལ་དབུས་གཙང་དུ་བཤད་སྒྲུབ་དགེ་ལས་གང་གིའང་
སྒྲ་མི་གྲགས་པ་བྱུང་སྟེ། ལྕགས་ཕོ་རྟ་ལོ་ལ་དབུས་གཙང་གི་མི་བཅུ་པོ།
བསམ་ཡས་སུ་སླེབས། རྒྱལ་པོས་བཀུར་སྟི་དང་བྱ་དགའ་ཆེན་པོ་མཛད།
བསྟན་པའི་མེ་རོ་སྨད་ནས་སླངས་ཏེ་ཉིན་མོ་ལྟར་གསལ་ཞིང་དར་རྒྱས་འཕེལ་
བར་བྱས་པའོ། །དེ་དུས་ཀླུ་མེས་ཀྱིས། ཀ་ཆུ་བཟུང་། སྦ་མཆེད་ཀྱིས་སྤུ་ཚལ་
དང༌། དབུ་རྩེ་བཟུང་། རག་ཤི་མཆེད་ཀྱིས་དགེ་རྒྱས་བཟུང་། འབྲིང་གིས་
ཟངས་ཁ་བཟུང་ངོ༌། །དེ་ནས་དབུས་པ་ལྔ་པོས་རང་ཅག་རྣམས་གནས་གཞི་
བརྩིགས་དགོས་ གསུངས་ནས། ཀླུ་མེས་ཀྱིས་ལ་མོ་ཆག་དེའུ་བརྩིགས་དེ་
ལ་མཁན་བུ་བཞི་བྱུང་བའི་གྲུ་མར་ཚུལ་ཁྲིམས་འབྱུང་གནས་ཀྱིས་སོལ་ནག་
ཐང་ཆེན་བརྩིགས། དེ་ལ་མཆེད་པ་ལ་ཐང་སྐོར་ཟེར། ཞང་སྣ་ནམ་རྡོ་རྗེ་དབང་
ཕྱུག་གིས་ར་ཚག་དང༌། རྒྱལ་བརྩིགས་དེ་ལས་མཆེད་པ་ལ་ཞང་སྐོར་ཟེར།
སྡོག་བྱང་ཆུབ་འབྱུང་གནས་ཀྱིས་ཡེར་པ་བ་རིང་བརྩིགས། སྨད་ཀྱི་ལས་མཆེད་
པ་ཟངས་གི་ལྡིང་བ་དང༌། ཆུ་ཤུལ་གྱི་ན་བོ་ཆེ་དང༌། སྦུས་སྡེ་ལྟོ་གོང་དང་།
ཡོལ་ཐང་དང༌། ལས་སོ་དང༌། གྲལ་མ་ཐང་དང་། མཁའ་སྟག་པོ་གཉིས་
རྣམས་བརྩིགས། དེ་ནས་གཙང་དུ་གཞུའི་ཀུན་དགའ་ར་བ་དང་ཆུ་མིག་རྩིགས་
ཀྱི་གཤོད་དུ། སྡོག་དང༌། སུམ་པ་ཡེ་ཤེས་བློ་གྲོས་ཀྱིས་གཡུ་སྒྲོ་ཁང་དམར་
བརྩིགས་ཏེ་དེ་ལས་མཆེད་པ་ལ་སྡོག་ཚེ་སྐོར་ཟེར། རླན་ཡེ་ཤེས་ཤེས་རབ་
ཀྱིས་རྒྱལ་གསར་སྒང་དང་གླགས་མངའ་ལྷ་ཁང་དང་ཚལ་ཆུ་གཉིས་བཟུང་།
རྒྱ་བོད་ཡིག་ཚང་ཆེན་མོ།
དེ་ལས་མཆེད་པ་ལ་རླན་ཚོ་སྐོར་ཟེར་རོ། །སུམ་པ་ཡེ་ཤེས་བློ་གྲོས་ཀྱིས་འབྲེ་ །
ས་ཐང་དུ་རྨེ་རུ་བརྩིགས་ཏེ་ཞིག་ནས་མཆེད་པའང་མེད་དོ། །རག་ཤིས་ར་ཤི་
འཕྲེང་འོག་གི་ལྷ་ཁང་བརྩིགས། སྦས་གཞུང་ཉ་མོ་འགྱུར་བརྩིགས། དེ་ནས་
ལན་པ་སྤྱིལ་བུ་བཟུང་། དེའི་མཁན་བུ་མལ་སེམས་དཔའ་ཤེས་རབ་ཀྱིས་སྟོད་
ལུང་ཚ་ཐེག་བཞེངས། དེ་ནས་ཐག་མ་ལྷ་ཁང་དང་མོན་གྲ་བཟུང་སྟེ། དེ་ཚོ་ལ་
སྦ་ཚོ་ཟེར་རོ། །སྦའི་གཅུང་གིས་གྱེ་རེ་ཚར་སྣའི་མདའ་གྲོང་ལྷ་ཁང་བརྩིགས།
དེ་ནས་བཞིའི་ཆང་ཁང་བཟུང་། རག་ཤིས། ཀ་ཚལ་དང༌། ཞ་བཟུང་དེ་ལས་
མཆེད་པ་ལ་རག་ཚོ་ཟེར་རོ། །རག་ཤིའི་གཅུང་གིས་དགེ་རྒྱས་བཟུང་། དེའི་
མཁན་བུ་མཐའ་རྒྱལ་འཕགས་ཀྱིས་ཀྱང་དེ་ཀ་བཟུང་། དེའི་མཁན་བུ་ཞང་
བཙུན་ཤེས་རབ་འཕགས་ཀྱིས་ལན་པ་རྟ་བྲེས་བརྩིགས། དེ་ལས་མཆེད་པ་
ལ་རག་ཤིའི་གཅུང་གི་བརྒྱུད་པ་ཟེར་རོ། །འབྲིང་གིས་ངན་ལམ་སྤྱི་མི་བརྩིགས།
དེ་ནས་སྐར་ཆུང་བཟུང་། དེ་ནས་སྙེ་ཐང་བྲག་སྣ་བཟུང་དེའི་ལམ་བཏེགས་
ལ་བྲང་ར་མོ་ཆེ་བརྩིགས། དེ་ལས་མཆེད་པ་ལ་འབྲིང་ཚོ་སྨད་པ་ཟེར་རོ། །ངན་
ལམ་པའི་འབྲིང་ཚོ་ལ་འབྲིང་ཚོ་སྟོད་པ་ཟེར། ཀླུ་གོང་ནས་མཆེད་པ་ལ་འབྲིང་
ཚོ་བར་པ་ཟེར་རོ། །གཙང་གི་ལོ་སྟོན་རྡོ་རྗེ་དབང་ཕྱུག་གིས་རྒྱན་གོང་བརྩིགས་
དེ་ལ་མཁན་བུ་ཉི་ཤུ་རྩ་བཞི་བྱུང་བའི་རྒྱ་ཤཱཀྱ་གཞོན་ནུས་ལས་སྟོད་མར་ལ་
ཐང་བརྩིགས། དེ་ལ་བྲི་བ་རྣམས་ཀྱི། སྡིག་ལྷག་ལྷ་ཁང་ལ་སོགས་གྱེས་པ་
ལ་རྒྱ་ཚོ་ཟེར། སྐྱོ་ཤེས་རབ་རྡོ་རྗེས་དོན་མོ་རི་བརྩིགས་སྟོད་ཀྱི་དེ་ནས་མཆེད།
སྟག་ལ་བྱང་ཆུབ་གྱིས་སྟག་ལོ་ལྷ་ཁང་བརྩིགས། དེ་ནས་མཆེད་པ་ལ་སྟག་ཚོ་
ཟེར། ཨ་མེས་ཞུ་གཅིག་མས་འཕྲང་དང་བྲག་དམར་བཟུང་དེ་ནས་མཆེད་པ་
335
334



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ལ་ཞུ་ཚོ་ཟེར་རོ། །འདར་ཤཱཀྱ་ཡོན་ཏན་གྱིས་གཟུས་པོ་བཟུང་དེ་ནས་མཆེད་པ་
འདར་ཚོ་ཟེར། ལི་བློ་གྲོས་གཞོན་ནུས་ཇོ་མོ་བརྩིགས་དེ་ནས་མཆེད་པ་ལ་ལི་
ཚོ་ཟེར་རོ། །སྨད་ཀྱི་ལྔ་ལ། རྒྱན་གོང་མའི་སྐོར་དང་གླགས་བྱང་ཆུབ་རྒྱལ་
མཚན་གྱིས་ཆུ་མིག་བརྩིགས་དེ་ནས་མཆེད་པ་ལ་གླགས་ཚོ་ཟེར། ཆགས་པའི་
གྷ་ཤེས་རབ་བླ་མས་སྙེམས་བརྩིགས། རྡོ་རྗེ་ཡེ་ཤེས་འབྱུང་གནས་ཀྱིས་སྤང་
དཀར་ལྷ་ལུང་བརྩིགས་ཏེ་དེ་གཉིས་ཀྱིས་སྐྱ་མ་ཐུབ་པས་གླགས་ཚོ་ལས་གཞན་
མེད་དོ། །གླང་བཙུན་བྱམས་པས་འོམ་ཕུག་བརྩིགས། དེ་ནས་གཙང་འགྲམ་
བཟུང་། དེ་ནས་བུམ་ཐང་ཆགས་མགོ་སྟོན་ཁྲོལ་མ་ལ་སོགས་པ་ལ་ཚོ་སྟོད་
སྨད་ཟེར་རོ། །མགོ་མག་གཡུང་དྲུང་གིས་སྦེ་ལྷ་ཁང་བཟུང་ངོ༌། །དེའི་མཁན་
བུ་ལྕེ་བཙུན་ཤེར་འབྱུང་གིས་ཞལ་ལུ་འ་མོ་བརྩིགས་ཏེ་རྒྱ་གར་དུ་བྱོན་ནས་སྡོམ་
པ་བསྐྱར་ནས་བླངས། ཤུལ་དུ་མགོ་མ་གཡུང་དྲུང་གིས་ཞལ་ལུ་བཟུང་། དེ་ལ་
བུ་ཆེན་ཀ་བཞི། གདུང་དྲུག་དེ་ལས་མཆེད་པ་ལ་ཞལ་ལུ་བརྒྱ་སྐོར་ཟེར་རོ། །
ཀྱི་ཡེ་ཤེས་དབང་པོས་ཤངས་ཕུའི་མཁར་ལུང་དང་། གྱེ་རེ་གླང་ར། དེ་གཉིས་
ཀྱི་ལམ་བཏེགས་ལ། མུ་ཤངས་ཀྱི་རོ་སྐམ་བརྩིགས་གླང་ར་ནས་མཆེད་པ་
ལ་གླང་ར་སྐོར་ཟེར། ཉུག་གི་ཨུ་ལུང་ནས་གྱེས་པ་ལ་ཨུ་ཚོ་ཟེར། དེ་གཉིས་
གཉིས་ལ། ཀྱི་ཚོ་སྨད་པ་ཟེར་རོ། །གླང་ར་ནས་འཁྲིས་ཀྱི་ཁ་ཆད་དགོན་པ་
བཟུང་ཨ་མེས་ཀྱི་མཁན་བུ་ཞང་སྟོན་ཚུལ་འཕགས་ཀྱིས་བྱ་ཀྱུས་བཟུང་། ཨ་
མེས་ཀྱི་མཁན་བུ་ཀོང་པོ་ཐར་པ་རིན་མཁན་བུ་བཞི་བྱུང་སྟེ། གཟུ་སྟོན་འཕན་
གྲགས་ཀྱིས་སྒྲེའི་ལྕེ་མཚམས་དང་རྒྱ་མཁར་སྟག་ལུང་བཟུང་། དེ་ལས་མཆེད་
པ་ལ་གཟུ་ཚོ་ཟེར། ལྕེ་བཙུན་དཀར་མོས་ཨང་ཡིག་བཟུང་གཡུ་སྟོན་ཛ་ཀ་རི་
རྒྱ་བོད་ཡིག་ཚང་ཆེན་མོ།
པས་འོར་བཟུང་། དེ་གཉིས་གཅིག་མོའི་སྐོར་དུ་སོང་ནས་མཆེད་པ་མེད། ཤང་
རྩེས་ཤར་རྩེ་ལྷ་ཁང་བརྩིགས་ཏེ་དེ་ཚོ་ལ་རྒོད་ཚོ་ཟེར་ཞིང་། ཀྱི་ཚོ་བར་པ་ཡང་
ཟེར་རོ། །ཨ་མེས་ཀྱིས་ཁ་ཆད་དགོན་པ་ནས་སད་ཀྱི་ལ་གཏོད་ར་བཟུང་།
དེར་སྟོད་ཀྱི་མཁན་བུ་ཞང་དབོན་པོ་རྣམ་གསུམ་པ་བྱུང་བའོ། ཁྲི་སྟོན་བརྩོན་
འབར་གྱིས་ཤོ་སྣ་ར་བཟུང་། དེ་ནས་མཆེད་པ་ལ་ཁྲི་ཚོ་ཟེར། ས་རྦད་བཙུན་
ཆུང་གིས་བྲང་ཆུང་བཟུང་། དེ་ནས་མཆེད་པ་ལ་བྲང་ཆུང་སྐོར་ཟེར། རྒྱ་སྟོན་
ཨརྱ་དེ་ཝས་སྒོ་རུ་རུ་སྣ་བཟུང་། དེ་ནས་མཆེད་པ་ལ་རྒྱ་ཚོ་ཟེར། མཁན་པོ་
གཞོན་ནུ་ཤཱཀྱས་སེ་ཕུག་བཟུང་། དེ་ནས་མཆེད་པ་ལ་སར་ཚོ་ཟེར། དེ་རྣམས་
ལ་སྟོད་ཀྱི་ཁུལ་ཚོ་བཞི་སྟེ་ཀྱི་ཚོ་སྟོད་པའོ། །ཨ་མེའི་མཁན་བུ་སྤངས་ཀྱིས་
འབྲི་སྐྱངས། ཞང་བཙུན་བསོད་ནམས་གྲགས་ཀྱིས་བྱ་ཀྱུས་བཟུང་སྟེ། དེ་
གཉིས་ལ་ཀྱི་ཚོ་བར་པ་ཟེར་རོ། །ཀྱི་ཚོ་སྟོད་ནས་མཆེད་པས་མཁན་བུ་གཞོན་
ནུ་འབྱུང་གནས་ཀྱིས་རྒྱང་མཁར་ཐུར་ལ་བཟུང༌། དེ་ནས་གྱེས་པ་ལ་ཐུར་ཚོ་
ཟེར་རོ། །ཀྱི་བཙུན་དཔལ་གྱི་ཡེ་ཤེས་ཀྱིས་ཞུ་ཀུན་དགའ་ར་བ་བཟུང་དེ་ཚོ་ཀྱི་
ཚོ་སྟོད་ནས་གྱེས་པ་ཡིན་ནོ། །ཚོང་ཚོ་ཁྲལ་ཚོ་དགུ་བྱུང་སྟེ། ཚོང་ཚོ་སྟོད་པ་ལ་
སྐལ་སྐོར་དང་རྒྱན་སྐོར་གཉིས་བྱུང་། ཚོང་ཚོ་བར་པ་ལ་གནས་གསར་དང༌།
གནས་རྙིང་གཉིས་བྱུང༌། སྨད་ཚོ་ལ་ཁྲལ་ཚོ་ལྔ་ཡོད་དེ། ཨ་མེས་ཚོང་བཙུན་
གྱིས་རྩིས་ཀྱི་ཡང་དབེན་བཟུང་བའི་དུས་སུ་རྩིས་ལྷ་ཁང་ཕུལ། དེ་ཉེ་གནས་སྦ་
བཙུན་བློ་གྲོས་ཡོན་ཏན་ལ་གཏད། དེས་མཁན་པོ་བྱས་ནས་བསྐྱངས་པ་ཚོ་ལ་
སྦ་ཚོ་ཟེར་ཏེ། དེའི་མཁན་བུ་ཡོལ་ཆོས་དབང་གིས་སྐེགས་གནས་སྙིང་བཟུང་།
དེ་ནས་མཆེད་པ་ལ་སྦ་ཚོ་སྟོད་པ་ཟེར། རྩིས་ནས་མཆེད་པ་ལ་སྦ་ཚོ་སྨད་པ་
337
336



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཟེར་རོ། །དེ་ནས་ཨ་མེས་ལ་ཉན་ཚོ་ཕུལ་ནས་མཁན་བུར་བློ་གྲོས་བཟང་པོ་
དང༌། ཁམས་པ་གཉིས་ལ་ཉང་ཚོ་གཏད་ནས་ངུར་སྨིག་བཟུང་། ཁམས་
པས་ལྕགས་མཁར་བཟུང་སྟེ་ར་ཚོ་དང༌། ཁམས་པ་ཚོ་ཟེར་ཞིང་། གཉིས་པ་
ཉང་ཚོ་སྐོར་དུ་གྲགས་སོ། །ཨ་མེས་ལ་སྟག་ཚལ་གྱི་བྱ་ཆོས་མཁར་པོ་ཆེ་ཕུལ་
ནས་མཁན་བུ་རྒྱ་ཚུལ་སེང་ལ་གཏད། རྒྱས་རྐང་པོ་ཡེ་ཤེས་འབྱུང་ལ་གཏད།
ཀོང་པོས་རྨུའི་གནས་མོ་ཆེ་དང་བྱ་ཆོས་གཉིས་ཀ་བསྐྱངས། དམུ་ཐང་བརྩིགས་
དེ་རྣམས་བྱ་ཆོས་སྐོར་ཟེར་རོ། །དེ་ནས་ཨ་མེས་ལ། མར་ཤུལ་མ་ཡོན་བདག་
མོས་ཉོས་མོས་སྨོན་ཁྲོ་ཕུལ། དེས་མཁན་བུ་མར་པ་ཡེ་ཤེས་རྡོ་རྗེ་ལ་གཏད།
དེའི་མཁན་བུ་རྣལ་པོ་གྲགས་པ་རྒྱལ་མཚན་གྱིས་རོང་སྟོད་མཁན་བུ་བཟུང་བ་
དང་ཕྱིས་ཨ་མེས་ཕྱུགས་མཚམས་ཀྱིས་སྟག་ཚལ་ཀྱུས་ཐང་བཞེངས་ནས་ཕུལ་
བ་དང༌། མར་པས་བྲན་མོ་རྐང་པོ་བརྩིགས། ལང་འགྲོ་སྟག་ཚང་གནས་དང་
བཞི་པོ་ལ་སྨོན་ཁྲོའི་མ་དང་མཉམ་པའི་བུ་བཞིར་གྲགས་ཏེ། དེ་རྣམས་ལ་སྨོན་
ཚོ་སྐོར་ཟེར་རོ། །དེ་ནས་ཡང་ཨ་མེས་ཀྱིས། གསེར་གྱི་གོང་ཁྲོ་བཟུང་ནས་དེ་
མཁན་བུ་ཞང་པ་རྩེར་ཁྲོད་པ་ལ་གཏད། དེས་གསེར་གྱི་བྲགས་གཤོངས་
བརྩིགས། དེ་ནས་བཙན་མོ་སྡིངས་བཟུང་། རྩིས་ཀྱི་ཡང་དབེན་དང་ར་སོགས་
འཚར་ལ་དང་སྟག་ཚལ་མཁར་པོ་ཆེ་རྣམས་བཟུང་ནས། མཁན་བུ་སྦ་དགེ་
མཐོང་ལ་གཏད། དེས་རོང་གི་བ་དེ་བཟུང་། དེས་མཁན་བུ་འབྲེ་བཙུན་སྔོན་མོ་
ལ་གཏད། དེ་རྣམས་ལ་ད་ཚོ་ཟེར་རོ། ཁྲལ་ཚོ་འདུས་ནས་མདུན་མ་བྱེད་པའི་
དུས་སུ་དེའི་པའི་བཙུན་ཆུང་གསུམ་བྱུང་བ་ལ་ཁྱོད་ཀྱི་དཔོན་གར་སོང་བྱས་
པས་ཤི་ཟེར། འོ་ན་ཁྱེད་དོ་ཕྲུག་ཏུ་འདུག་པ་བྱས་པས། མིང་དོ་ཚོར་ཆགས་སོ།།
རྒྱ་བོད་ཡིག་ཚང་ཆེན་མོ།
གཞན་ཡང་འ་ཞ་མགོ་བོ་ཆེའི་བུ་འ་ཞ་ཡེ་ཤེས་གཡུ་དྲུང་གིས། ཁམས་སུ་སྡོམ་
པ་ལེན་པ་ལ་འགྲོ་བར་འདོད་ནས་ལྷ་སར་ཕྱིན་པས་ལྷ་སའི་སྟེང་ཁང་ལ་འགྲོ་
བའི་སྐས་གཅིག་གི་མར་ཟུར་དཔལ་མགོན་པོའི་གཟུགས་རི་མོར་བྲིས་ནས་
ཡོད་པ་ལ། ཡར་འགྲོ་ཙ་ན་རི་མོར་འདུག་པ་ལ། མར་འོང་ཙ་ན་དཔལ་མགོན་
པོ་དངོས་ཐོད་པའི་ནང་ན་མིའི་སྙིང་དང་ཁྲག་བསྲེས་ནས། མིའི་རྩིབ་མས་ཐུར་
མ་བྱས་ཏེ་གསོལ་ཞིང་འདུག་པ་ལ་གསོལ་བ་བཏབ་པས། ངས་ཁྱོད་ཀྱི་ཆོས་
སྐྱོང་བྱའི་ཟླ་བ་གཅིག་ལ་འཁོར་བར་ནུས་ཟེར་རོ། །མཚོ་མཐུ་ཆེ་བའི་རྒྱུ་མཚན་
ཡང་དེ་ཡིན་ནོ། །དེ་ནས་འ་ཞྭས་ཁམས་ཀྱི་གྲྭ་ནས་བླ་ཆེན་པའི་མཁན་བུ་ཏྲེ་
བོའི་མཆོག་བླ་བྱ་བ་ལ་བཀའ་དྲིན་ཞུས་པས། ངས་ཆབ་གཏོར་བཏང་ལ་
འོངས་ཀྱིས་ཟེར་ནས་ནང་དུ་སོང་ཕྱིར་ཡོང་ལོང་མེད་པ་ལ་འདས་ནའང་འོང་
གི་ཟེར་བ་དེ་ཙམ་ལ་སྡོམ་པ་ཐོབ་པར་བྱས་ནས། དེ་ལ་དགེ་ཚུལ་ཆུ་གཏོར་མ་
ཞེས་པར་གྲགས་སོ། །དེས་མཁན་པོ་བྱས་ནས་སྣ་ནམ་འདྲེ་བརྡས་དང༌། འུ་
ཡུག་མདའ་ར་ཤ་དེ་གཉིས་ཀྱི་ལམ་སྟེགས་སུ་སྟག་གི་གནས་པོ་ཆེ་བཟུང་ངོ༌། །
དེའི་མཁན་བུ། ཤིའུ་སྙེ་ནམ་པས་ལྷན་གྱི་བ་སོ་ཐང་དང་། འཁོར་རེ་སྐྱིད་ཁང་།
ཉང་རོ་བུད་མདོ། འཁོར་རེ་བ་འཁོར། ལྷ་ཏྲེ་གཤོངས་རྣམས་རིམ་པ་བཞིན་དུ་
བཟུང་ངོ༌། །དེའི་མཁན་བུ་སོག་ཚུལ་ཁྲིམས་བླ་མས་བ་སོ་ཐང་བཟུང་། དེའི་
མཁན་བུ་སྤངས་འདུལ་འཛིན་གྱིས། སྟག་གི་སྤེན་ཅན་བཟུང་། དེའི་མཁན་
བུ་སྦུབས་རིན་ཆེན་གྲགས་ཀྱིས་ཁུ་ལུང་ལྷ་དྲལ་བཟུང་། ར་ཤ་ནས་འུ་ཡུག་
གསལ་སྒང་བཟུང་སྟེ་དེ་རྣམས་ལ་འ་ཚོ་ཟེར་རོ། །ཡང་འབྲེང་གཞོན་ཚུལ་
གྱིས་ཁམས་སུ་སྡོམ་པ་ལེན་དུ་ཕྱིན་པས། ཁམས་ཀྱི་ཁྲི་མཁར་སྣར་བླ་ཆེན་
339
338



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པོའི་མཁན་བུ་ཡ་ཟི་བོན་སྟོན་བྱ་བ་དང་མཇལ་ནས། བཀའ་དྲིས་ཞུས་པས་དེ་
བས་ཟེར་ནས། སྦྱིན་ལོང་མེད་པར་འདས་པ་དང༌། ངས་བསྙེན་རྫོགས་ཀྱི་
སྡོམ་པ་ཐོབ་པ་ཡིན་ཏེ་མཁན་པོ་ན་རེ་དེར་བས་ཟེར་བའི་ཕྱིར་རོ། །ཞེས་ཟེར་
བས་དེར་བས་ཀྱི་བསྙེན་རྫོགས་སུ་གྲགས་སོ། །དེས་རྟ་ནག་ཕུའི་བྱ་ཚང་
བཟུང་དེས་ནས་ཤངས་ཀྱི་བྱེ་ཕུག་བཟུང་། བྱ་ཚང་ནས་མཆེད་པ་ལ་འཇད་ཀྱི་
གནས་བརྒྱད་བྱུང་སྟེ། དེ་ཚོ་ལ་འབྲེ་ཚོ་ཟེར་རོ། །དེ་ལྟར་ཁམས་སུ་དབུས་
གཙང་གི་མི་བཅུས་ཕྱིན་ཀྱང་། དབུས་ཀྱི་སུམ་པ་དང་། གཙང་ནས་འོ་བརྒྱད་
སྤུན་ལས་མཆེད་པ་མེད་པས་མི་དྲུག་ཏུ་གྲགས་ཤིང་། འ་འབྲེ་གཉིས། དེ་
རྣམས་ལ་མ་གཏོགས་སོ། །ཨ་མེས་བླ་ཆེན་དགོངས་པ་རབ་གསལ་དང༌།
བོད་རྒྱལ་ཡུམ་བརྟན་བརྒྱུད་ཀྱི་མངའ་བདག་ཚྭ་ལ་ན་ཡབ་སྲས། དབུས་གཙང་
གི་མི་བཅུ་དང་བཅས་པ་དེ་རྣམས་ཀྱི་ཐུགས་རྗེ་དང་མཛད་ཕྲིན་ལ་བརྟེན་
ནས་བསྟན་པའི་མེ་རོ་སྨད་ནས་སླངས། བོད་ཡུལ་མུན་པའི་སྨག་རུམ་གསལ་
ཏེ་དགོན་མང་པོ་བཏབ། བཤད་ཉན་གྱིས་བསྟན་པ་དར་ཞིང་རྒྱས་པར་མཛད་
པས་ན་བཀའ་དྲིན་ཤིན་ཏུ་ཆེའོ། །དེ་རྟིང་ཡང་བོད་རྒྱལ་འོད་སྲུངས་བརྒྱུད། ལྷ་
བླ་མ་ཡེ་ཤེས་འོད་ཁུ་དབོན་རིམ་པ་སྟོད་ན་བཞུགས་པ་རྣམས་ཀྱིས། རྗེ་བཙུན་
ག་ཡ་དྷ་ར་དང་། ཇོ་བོ་རྗེ་དཔལ་ལྡན་ཨ་ཏི་ཤ ཕ་དམ་པ། ཁ་ཆེ་པཎ་ཆེན་ཤཱཀྱ་
ཤྲཱི་ལ་སོགས་རྒྱ་གར་ཁ་ཆེའི་གྲུབ་ཐོབ་མང་པོ་སྤྱན་དྲངས་པ་དང༌། བོད་དུ་
འཁྲུངས་པའི་ལོ་ཆེན་རིན་ཆེན་བཟང་པོ། ཁུ་རྔོག་འབྲོམ་གསུམ་བླ་མ་ས་སྐྱ་པ་
ཁུ་དབོན། ཤངས་པ་བཀའ་བརྒྱུད་དང༌། གཞན་ཡང་དྭགས་པོ་ལ་སོགས་ལོ་
པཎ་མཁས་གྲུབ་བཟང་ལ་མང་པོ་རིམ་པར་བྱོན་པ་རྣམས་ཀྱིས་མདོ་རྒྱུད་མན་
རྒྱ་བོད་ཡིག་ཚང་ཆེན་མོ།
ངག་དང་བཅས་པའི་འཆད་ཉན་སྒོམ་སྒྲུབ་བསྟན་པའི་བྱ་བ་རྒྱ་ཆེན་པོ་མཛད་
པས་ན་དམ་པའི་ཆོས་ཡར་འཕེལ་དུ་རྒྱས་ཏེ། སངས་རྒྱས་ཀྱི་བསྟན་པ་རིན་པོ་
ཆེ་གངས་ལ་ཉི་མ་ཤར་བ་བཞིན་དུ། གསལ་ཞིང་དྭངས་བར་བཞུགས་པ་འདི་
ལགས་སོ། །བསྟན་པ་ཕྱི་དར་དར་ཚུལ་འདི་བྲིས་པས། །བསྟན་པའི་ཆུ་རྒྱུན་
རྒྱུན་རིང་གནས་པ་དང༌། །བསྟན་འཛིན་སྐྱེས་མཆོག་མཆོག་ཏུ་རབ་འཕེལ་
ནས། །བསྟན་ཞུགས་འགྲོ་ཀུན་ཀུན་མཁྱེན་མྱུར་ཐོབ་ཤོག །
འདུལ་བ་སྨད་འདུལ་དུ་གྲགས་པ་འདིའི་བཤད་བརྒྱུད་ནི། སྟོན་པ་
སངས་རྒྱས། ཉེ་བ་འཁོར། ཀུན་དགའ་བོ། ཤ་ནའི་གོས་ཅན། ཉེར་སྦས། དྷི་
ཏི་ཀ ནག་པོ། ལེགས་མཐོང་། བློས་མི་འབེབས། ཡོན་ཏན་འོད། ཤཱཀྱ་འོད།
ཆོས་ཀྱི་བཤེས་གཉེན་ཆེ་ཆུང་གཉིས། དེ་གཉིས་ཀས་སེང་གེའི་གདོང་ཅན།
དེས་དྷ་ན་ཤཱི་ལ་དང་། ཛི་ན་མི་ཏྲ། དེས་ཅོག་རོ་ཀླུའི་རྒྱལ་མཚན། དེས་གཡོ་
དགེ་འབྱུང་། གཙང་རབ་གསལ། དམར་ཤཱཀྱ་མུ་ནེ་གསུམ་ལ་བཤད་དོ། །དེ་
མཚམས་ བོད་ རྒྱལ་ གླང་ དར་མས་བསྟན་ པ་བསྣུབས་ པའི་ སྐབས་ སུ་གཡོ་
གཙང་དམར་གསུམ་གྱིས་དཔལ་ཆུ་བོ་རི་ནས། འདུལ་བ་དྲེལ་ཁལ་གཅིག་
བཀལ་ནས་སྟོད་ཕྱོགས་ལ་བྲོས། ཧོར་ཡུལ་བསྐོར་ནས་མདོ་སྨད་ཨན་ཆུང་
གནམ་རྫོང་དན་ཏིག་ཤེལ་གྱི་ལྷ་ཁང་དུ་ཕེབས་དུས་བོན་རྒན་མུ་ཟི་གསལ་
བཟང་གི་བུ་མུ་ཟི་གསལ་འབར་བྱ་བ་ལོ་བཅོ་ལྔ་ལོན་པ་གཅིག་དང་མཇལ།
དེ་ཤིན་ཏུ་དད་ནས་རབ་ཏུ་བྱུང་བར་ཞུས་པས་འདུལ་བའི་ལས་ཆོག་ཀར་མ་ཤ་
ཏམ་གྱིས་དཔེ་བསྟན་ནས། འདི་ལྟར་ནུས་ན་རབ་ཏུ་བྱུང་ངོ་གསུངས་པ་ལ།
འདི་བཞིན་ཅིས་ཀྱང་ནུས་པས་རྗེས་སུ་བཟུང་དུ་གསོལ་ཞུས་པས། གཡོས་
341
340



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཁན་པོ་དང༌། དམར་གྱིས་སློབ་དཔོན། གཙང་གིས་ལས་སློབ་བྱས་ནས།
རབ་ཏུ་བྱུང་སྟེ་མིང་དགེ་བ་རབ་གསལ་བྱ་བར་བཏགས། དེ་ལོ་ལྔ་སོང་བ་
དང་བསྙེན་པར་རྫོགས་པ་མཛད་པའི་མཚན་དགོངས་པ་རབ་གསལ་དུ་གྲགས་
ཤིང། དེ་རྟིང་མཁན་སློབ་གཉིས་ལ་འདུལ་བ་མདོ་རྩ་མན་ཆད་ཀྱི་ཕྲན་རྣམས་
ཞུས། ལས་སློབ་གཙང་རབ་གསལ་ལ་པྲ་ཀ་ར་སྡེ་བརྒྱད་ཞུས། དེ་ནས་བླ་ཆེན་
དགོངས་པ་རབ་གསལ་གྱི་སློབ་མ་ལ་སྔ་བ་ཁམས་ཀྱི་ཟོག་པོ་མི་དྲུག་ཏུ་བྱ་བ་
བྱུང་སྟེ། ཡ་གོང་ཡེ་ཤེས་གཡུ་དྲུང་དང་། པར་རིན་ཆེན་གསལ། འལ་པ་རྡོ་རྗེ་
དབང་ཕྱུག གནུབས་ཕག་ཤི་ཏ། ཇོ་བོ་ཡེ་ཤེས་སེང་གེ ཅོག་རོ་ཤེས་རབ་བྱང་
ཆུབ་རྣམས་ཡིན། དང་པོ་མཁན་སློབ་ཆ་མ་ཚང་བས་གཟུགས་བཙུན་བྱས།
འདུལ་བ་ལ་སོགས་པའི་ཆོས་རྣམས་ནི་གནང་བཀར་རྟགས་ཀྱི་ཕྱག་རྒྱ་བཞི་བྱ་
བ་ཞྭ་ཐེབ་ཀྱི་མུ་ཐུམས་དང་། བླ་གོས་ཀྱི་མཐའ་ཚེམས། གཏོར་བུ། ཀ་ལིའི་
ནང་རྣམས་སྔོན་པོར་བྱས་པ་ཡང་ཁོང་དྲུག་པོ་ལ་གནང་བར་བྱེད་ཅིང་། དེ་ནི་
བླ་ཆེན་དང་པོ་བོན་པོའི་བརྒྱུད་པར་སོང་བའི་ཐུགས་ཞེན་བརྡ་མཚོན་དུ་བྱས་
པའོ། །ཡང་བར་གཉིས་ཀྱི་སློབ་མ། གྲུམ་ཡེ་ཤེས་རྒྱལ་མཚན། དེས་གྲུམ་གཡུ་
དྲུང་རྒྱལ་མཚན་ཤིང་ལག་ཅན་ལ་བཤད་དོ། །དེ་རྣམས་ཀྱི་རྒྱུ་མཚན། བསམ་
ཡས་སུ་ཡུམ་བརྟན་བརྒྱུད་ཀྱི་རྒྱལ་པོ་མངའ་བདག་ཚྭ་ ལ་ན་ཡབ་སྲས་ཀྱིས་
ཚོར་ནས་དབུས་གཙང་གི་མི་དྲུག་གམ་བཅུ་བླ་ཆེན་དཔོན་སློབ་ལ་རབ་བྱུང་
དང་། ཆོས་ཞུ་བ་ལ་གཏང་དུས་ཤིང་ལག་ཅན་ལ་ལོ་སྟོན་རྡོ་རྗེ་དབང་ཕྱུག་དང་།
ཚོང་བཙུན་ཤེས་རབ་སེང་གེས་འདུལ་བ་ཞུས་གཙང་དུ་དར་བར་བྱས་པའོ། །
ཀླུ་མེས་ཚུལ་ཁྲིམས་ཤེས་རབ་དང་སུམ་པ་ཡེ་ཤེས་བློ་གྲོས་ཀྱིས་ཞུས་ནས་་་་་་་
རྒྱ་བོད་ཡིག་ཚང་ཆེན་མོ།
དབུས་སྟོད་སྨད་དུ་དར་བར་བྱས་པའོ། །ཡང་འ་བཙུན་ཤཱཀྱ་རྒྱལ་མཚན་གྱིས་
ཞུས། དབུས་སུ་དར་ཞིང་འབྲེ་སྟོན་ཚུལ་ཁྲིམས་གཞོན་ནུས་གཙང་དུ་འདུལ་བ་
དར་བར་བྱས་པའོ། །རྨ་བྱང་ཆུབ་འོད་ཀྱིས་ཀྱང་ཁམས་སུ་ཐུག་ནས་སྨད་ཚོ་
དར་བར་བྱས་པ་ལ་སོགས་པ་དེ་ཕྱིན། འདུལ་བའི་བཤད་རྒྱུད་སོ་སོར་གྱེས་པ་
མང་ངོ༌། །ཆོས་མཛད་རྣམ་བཤད་ཀྱི་ལུགས་ལ་ཀླུ་མེས་ཀྱིས་གཟུས་རྡོ་རྗེ་རྒྱལ་
མཚན་ལ་བཤད། དེས་རྣལ་པོ་གྲགས་པ་རྒྱལ་མཚན་ལ་སོགས་གཙང་པ་མི་
བཞི་ལ་བཤད། དེ་རྣམས་ལ་རྒྱ་དབང་རྡོར་དང༌། འཇག་རྡོར་དགས་ཞུས།
དེ་གཉིས་ལ་བྱ་བརྩོན་འགྲུས་འབར་གྱིས་ཞུས། དེ་ལ་རྩིས་པ་གཞོན་སེང་གིས་
ཞུས། དེ་ལ་གཉེར་ཆུང་བཟང་སྟོན་གྱིས་ཞུས་དེ་ལ་ཤཱཀྱའི་དགེ་སློང་ཐུབ་པ་
ཤེས་རབ་བདག་གིས་འདུལ་བའི་སྐོར་ཚང་བར་ཞུས་པ་ལགས་སོ། །སྨད་
འདུལ་བཤད་བརྒྱུད་འདི་བྲིས་དགེ་བ་ཡིས། །འདུལ་ཁྲིམས་གཙང་ཞིང་འཆད་
ཉན་དར་རྒྱས་ཤོག། །།
༈ ཇོ་བོའི་སློབ་བརྒྱུད་བཀའ་གདམས་པའི་བྱོན་ཚུལ་བཞུགས།
ན་མོ་རཏྣ་གུ་རུ་ གངས་ཅན་ལྗོངས་འདིར་ཐུབ་བསྟན་གསལ་བ་
དང་། །སྙིགས་དུས་འགྲོ་རྣམས་སྨིན་གྲོལ་འགོད་པའི་ཕྱིར། །ཇོ་བོ་ཡབ་སྲས་
བཀའ་གདམས་བརྒྱུད་པ་རྣམས། །བྱོན་པའི་རྣམ་ཐར་ངོ་མཚར་འདི་ལྟར་
སྣང་། །བོད་དུ་བཀའ་གདམས་པའི་བརྒྱུད་པ་བྱོན་ཚུལ་ནི། དང་པོར། རྒྱ་གར་
མཁན་པོ་ཞི་བ་འཚོ་རབ་ཏུ་བཟང་པོའི་གདུང་བརྒྱུད་ཡིན་པ། དཔལ་རྡོ་རྗེ་
343
342



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གདན་གྱི་ཤར་ཕྱོགས། ཡུལ་ཆེན་པོ་བྷ་གྷ་ལ་ཟ་ཧོར་ཞེས་བྱ་བའི་གྲོང་ཁྱེར།
མི་ཁྱིམ་འབུམ་ཕྲག་ཉི་ཤུ་རྩ་བདུན་ཡོད་པའི་དབུས་ན་ཕོ་བྲང་གསེར་གྱི་རྒྱལ་
མཚན་ཞེས་བྱ་བ། ལོངས་སྤྱོད་རྒྱ་ནག་སྟོང་ཀུན་རྒྱལ་པོ་དང་མཉམ་པ། དེའི་
རྒྱལ་པོ་དགེ་བའི་དཔལ་གྱི་སྲས་གསུམ་གྱི་འབྲིང་པོ་ཟླ་བའི་སྙིང་པོ་ཞེས་བྱ་བ།
ཆུ་ཕོ་རྟ་ལོ་ལ་སྐུ་འཁྲུངས་ཏེ། གཞོན་ནུ་ནས་རྡོ་རྗེ་གདན་མ་ཏིའི་གཙུག་ལག་
ཁང་དུ། སངས་རྒྱས་ཡེ་ཤེས་ཀྱི་བཀའ་བརྒྱུད་མཁན་པོ་རྒྱུན་དུ་ཞུགས་པ་
གཅིག་ལ། དགེ་འདུན་ཕལ་ཆེན་སྡེ་པའི་བྱེ་བྲག་འཇིག་རྟེན་ལས་འདས་པར་
སྨྲ་བའི་སྡེ་པ་ལ་རབ་ཏུ་བྱུང་བ། བྲི་ཀ་མ་ཤཱི་ལའི་གནས་བརྟན་ཇོ་བོ་རྗེ་དི་པཾ་
ཀ་ར་ཤྲཱི་ཛྙཱ་ན་དཔལ་ལྡན་ཨ་ཏི་ཤ་ཞེས་མཚན་ཡོངས་སུ་གྲགས་པ་དེ་ཉིད་ཀྱིས་
ཐོག་མར་རྒྱ་གར་ཤར་ནུབ་ཐམས་ཅད་དུ་མདོ་རྒྱུད་ཀྱི་ཆོས་ལ་མཁས་པར་
སྦྱངས་ཤིང་། འཇམ་དཔལ་མཚན་བརྗོད་ན་སྒྲའི་གནས་ཀ་བ་དྲུག་ལ་འཇུག་
པ་པཎྜི་ཏ་ཕལ་ཆེ་བས་མ་ཤེས་པ་ཇོ་བོས་མཁྱེན་པ་སོགས་གནས་ལྔ་རིག་པའི་
པཎྜི་ཏ་ཆེན་པོར་གྱུར་ཏེ། དགུང་ལོ་དྲུག་ཅུ་རྩ་གཉིས་བཞེས་པ་ལ་བོད་རྒྱལ་པོ་
འོད་སྲུང་གི་བརྒྱུད་ལྷ་བླ་མ་ཡེ་ཤེས་འོད་ཁུ་དབོན་གྱིས་རྒྱ་བརྩོན་སེང་དང༌།
ནག་ཚོ་ལོ་ཙཱ་བ་གདན་འདྲེན་རིམ་པར་བྱུང་བ་དང་། ཡི་དམ་ལྷ་དང་མཁའ་
འགྲོས་ལུང་བསྟན་པ་བཞིན། བོད་ལ་བྱོན་ནས་བལ་ཡུལ་དུ་ལོ་གཅིག མངའ་
རིས་སྟོད་དུ་ལོ་གཉིས། གཙང་དུ་ལོ་གཅིག དབུས་ཕྱོགས་སུ་ལོ་བདུན་ཟླ་བ་
ལྔའི་བར་ལ་བཞུགས། བསྟན་པ་དང་འགྲོ་བའི་དོན་རྒྱ་ཆེན་པོ་མཛད་ནས།
དགུང་ལོ་བདུན་ཅུ་རྩ་གསུམ་པ། ཤིང་ཕོ་རྟ་ལོ་དབྱུག་པ་ཟླ་བའི་ཚེས་བཅོ་
བརྒྱད་ལ་སྙེ་ཐང་འོར་དུ་བདེ་བར་གཤེགས་པའི་ཚུལ་བསྟན་ཏེ་དགའ་ལྡན་དུ་
རྒྱ་བོད་ཡིག་ཚང་ཆེན་མོ།
གཤེགས་སོ། །དེའི་སློབ་མ་རྒྱ་བོད་དུ་མང་དུ་བྱོན་པའི་ནང་ནས། ཐུགས་སྲས་
ཀྱི་ཐུ་བོ་ཁུ་རྔོག་འབྲོམ་གསུམ། བོད་དུ་བྱོན་དེའི་ནང་ནས་ཀྱང་། བཀའ་
གདམས་ཀྱི་མེས་པོ་འབྲོམ་སྟོན་རྒྱལ་བའི་འབྱུང་གནས། སྟོད་ལུང་གནམ་གྱི་
བྱེ་མ་ལུང་པ། རྟེན་དགེ་བསྙེན་ཡིན། ཇོ་བོ་རྗེ་དང་མངའ་རིས་མཐོ་ལྡིང་གསེར་
གྱི་ལྷ་ཁང་དུ་མཇལ་ནས། བདེ་བར་མ་གཤེགས་བར་ལ་སྐུ་ལུས་དང་གྲིབ་མ་
བཞིན་དུ་འབྲལ་བ་མེད་པར་བཞུགས་ནས། ཇོ་བོའི་ཡོན་ཏན་ཐམས་ཅད་བུམ་
པ་གང་བྱོའི་ཚུལ་དུ་གནང་ཞིང༌། བཀའ་གདམས་ཀྱི་བསྟན་པའི་བདག་པོར་
བསྐོས་སོ། །དེས་ར་སྒྲེང་དགོན་པ་བཏབ། དེ་ལ་སློབ་མ་མང་དུ་བྱོན་ཀྱང་སྲས་
ཀྱི་ཐུ་བོ་སྐུ་མཆེད་གསུམ་ནི། ཕུ་ཆུང་བ་གཞོན་ནུ་རྒྱལ་མཚན་དང་། པུ་ཏོ་བ་རིན་
ཆེན་གསལ། སྤྱན་མངའ་བ་ཚུལ་ཁྲིམས་འབར། གཞན་ཡང་ཁམས་པ་ལུང་པ་དང་བཞིར་
གྲགས་པའང་ཡོད་དོ། །ཕུ་ཆུང་པས་སློབ་མ་མ་བསྟེན། པུ་ཏོ་བ་ལ་སློབ་མ་ཉིས་སྟོང་
བརྒྱད་བརྒྱ་ཙམ་འདུས། ར་སྒྲེང་གི་གདན་ས་ལོ་གསུམ་མཛད། ཐུགས་སྲས་བུ་
ཆེན་བརྒྱད་དུ་གྲགས་པ་གཙང་དུ་རམ་སྡིངས་མ་བ་པ། གནས་རྡོ་རྗེ་སྣང་དྲེའུ་
ལྷས་པ་ཡེ་ཤེས་རྒྱལ་མཚན་གཉིས། མཉམ་དུ་གླང་གཉིས་གཉིས་སུ་གྲགས་
པའི་གཉལ་པ་ཆོས་འབར་དང་། བུན་པ་ལྷ་རྗེ་གཉིས། དོན་ལས་འབེ་མོན་བུ་
ཆུང་བ་དང་། རོག་དམར་ཞུར་བ་གཉིས། དབུར་སྟོད་ནས་ཞང་ཤ་ར་བ་ཡོན་
ཏན་རྒྱ་མཚོ་དང་། གླང་རི་ཐང་པ་རྡོ་རྗེ་སེང་གེ དེ་གཉིས་ལ་ཉི་ཟླ་ཟུང་གཅིག་
ཏུའང་གྲགས་སོ། །གླང་རི་ཐང་པའི་སློབ་མ། ཤའོ་སྒང་པ་ནས། གླང་ཐང་ཞང་།
དགེ་བཤེས་གཉེན། སློབ་དཔོན་སྒོམ་པ། དགེ་བཤེས་མགར། སློབ་དཔོན་
གཙང་པ་རྣམས་སོ། །གླང་ཐང་ཞང་གི་སློབ་མ། ཆོས་རྗེ་ཕག་མོ་གྲུ་པ་ཡང་
344
345



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཡིན། དེ་ནས། སངས་རྒྱས་དབོན་པོས་གླང་ཐང་རྒྱ་མ་བ་ལ་ཕུལ། ཞང་ཤང་ར་
བ་ལ་གྲྭ་པ་སུམ་སྟོང་དྲུག་བརྒྱ་ཁ་ཡར་ཙམ་བྱུང་བའི་ནང་ནས། བཀའ་བབས་
བཞིར་གྲགས་པའི། བྱང་སེམས་ཀྱི་བཀའ་བབས། བྱ་འཆད་ཁ་བ། རྣམ་ཐར་
གྱི་བཀའ་བབས་ཉི་མ་ལ་འདུལ་འཛིན་ལོངས་སྤྱོད་ཀྱི་བཀའ་བབས་རྣལ་འབྱོར་
ཤེས་རྡོར། འདིས་གདན་ས་ལོ་གསུམ་མཛད། གཞུང་བཤད་ཀྱི་བཀའ་བབས།
དམ་པ་སྟབས་ཁ་བ་དང་བཞིའོ། །སྣར་ཐང་པ་ཆོས་ལུང་སྐུ་གཤེགས་པ་དང་ལྔ་
ཟེར་བའང་ཡོད་དོ། །སྔར་གྱི་སྟབས་ཁ་བས། འོད་འཇོ། ངར་དགོན། ཁྲ་ཕུ།
སྟབས་ཁ་བ་དང་དགོན་པ་བཞི་བཏབ་བོ། །བྱ་ཆད་ཁ་བའི་སློབ་མ། སེ་སྤྱིལ་ .
བུ་བ་དང་། རྣལ་འབྱོར་བྱང་སེང་། གན་པ་དར་རེ་ལ་སོགས་པ་རྣམས་ཡིན། སེ་
སྤྱིལ་བུ་བཏབ། དེའི་སློབ་མ། ལྷ་རིན་པོ་ཆེ། དེས་ལྷ་འགྲོ་བའི་མགོན་པོ། །
དེས་ལྷ་ལུང་གི་དབང་ཕྱུགཇོ་བོ་གྲགས་རིན་གྱི་ཁུ་བོ་སྐྱོ་མོ་དར་རྒྱན་གྱི་བུ་ཡིན།དེས་ལྷ་ཟུར་
ཁང་པ། དེས་ཇོ་བོ་གྲགས་རིན་གྱི་སྲས་རྣལ་འབྱོར་བྱང་ཆུབ་སེང་གེས་གྲོ་ས་
དགོན་པ་བཏབ་བོ། །སངས་རྒྱས་དར་རེས་མཁར་རུ་དགོན་པ་བཏབ་བོ། །པོ་ཏོ་
བའི་སློབ་མ་གཏུམ་སྟོན་བློ་གྲོས་གྲགས་ཀྱིས་དཔལ་སྣར་ཐང་བཏབ་སྟེ། ཆོས་
ལུང་དུ་སྐུ་གཤེགས་སུ་གྲགས། དེའི་གདན་ས་གཏིང་དཀར་སྐུ་གཤེགས་ཤེས་
རབ་གྲགས་ཀྱིས་སྣར་ཐང་ཞེས་པའི་མིང་བཏགས་དེའི་གདན་ས། ཞང་བཙུན་
རྡོ་རྗེ་འོད། དེ་རྣམས་ཀྱི་སློབ་མ་དཔལ་ལྡན་གྲོ་བདུད་རྩི་གྲགས། དེས་སངས་
རྒྱས་སུམ་ཅུ་སོ་ལྔ་དང༌། རྗེ་བཙུན་སྒྲོལ་མ་དང་། གནས་བརྟན་བཅུ་དྲུག གྲུབ་
ཐོབ་ཉ་རི་ཁྲོད་པ་རྣམས་ཀྱི་ཞལ་གཟིགས། སངས་རྒྱས་སྟོང་གི་ཡ་གྱལ་དུ་
གྲགས། དེའི་སློབ་མ་ཞང་སྟོན་ཆོས་ཀྱི་བླ་མ། དེའི་རྗེས་སུ་སངས་རྒྱས་སྒོམ་པ་
རྒྱ་བོད་ཡིག་ཚང་ཆེན་མོ།
སེང་གེ་སྐྱབས་འགྲོ་མགོན་ཞང་དང་དུས་མཚུངས་ཡིན། དེའི་རིང་ལ། དྷ་ན་ཤྲཱི་
ལའི་སློབ་མ་སྐྱེས་ནག་གྲགས་སེང་། མཚན་ཉིད་ཀྱི་གྲྭ་ས་བཙུགས། བཅོམ་
ལྡན་རལ་གྲི་ལ་སོགས་བྱུང་བྱང་ཆེན་བཏབ། དེའི་གདན་ས། མཁན་ཆེན་
མཆིམས་ནམ་མཁའ་གྲགས་ཆོས་རྒྱལ་འཕགས་པའི་བླ་མ་ཡིན། ལྷ་ཁང་རྙིང་
མ་བཞེངས། ཆུ་མིག་ཆོས་འཁོར་ཆེན་མོའི་གྲལ་དཔོན་མཛད། དེའི་སློབ་མ།
སྐྱོ་སྟོན་སྨོན་ལམ་ཚུལ་ཁྲིམས། དེས་སྣར་ཐང་གི་གཙུག་ལག་ཁང་ཆེན་མོ་དང་
ལྕགས་རི་ཆེན་མོ་བཞེངས། དེའི་གདན་ས་ཆོས་རྗེ་ཉི་མ་རྒྱལ་མཚན། དེས།
ཆོས་ཁྲིམས་སྟག་བརྒྱད་བསྐོས། ཆོས་ཁྲིམས་ཀྱི་དག་ཐེར་ཆེར་མཛད། དེ་རྟིང་
མཁན་ཆེན་འདུལ་བ་འཛིན་པ་གྲགས་པ་བརྩོན་འགྲུས་ཟེའུ་བས། སེ་ཆེན་
དང་ཨོལ་ཇ་རུ་རྒྱལ་པོའི་དུས་སུ་གོང་དུ་བཞུས་ནས་བསྟན་པ་དང་གདན་ས་ལ་
ཕན་པ་མཛད། དེའི་སློབ་མ་མཁན་ཆེན་གྲགས་པ་ཤེས་རབ། དེའི་གདན་ས།
མཁན་ཆེན་མཆིམས་བློ་བཟང་གྲགས་པས་ཤ་ཁྲིམས་དང༌། ཁམས་པ་ མི་
བརྟེན་པའི་ཁྲིམས་མཛད། དེ་ལ་སོགས་གཞུང་འཆད་ཉན་བྱེད་པ་རྣམས་པོ་ཏོ་
བའི་རྒྱུད་སྡེ་བཀའ་གདམས་གཞུང་པར་གྲགས་སོ། །སྤྱན་སྔ་བ་ཚུལ་ཁྲིམས་
འབར་གྱིས་ལོ་པའི་གནས་བརྟན་བགྲེས་པོ་གཅིག་འདུག་པ་ལ། བྲིད་སྐོལ་
བྱས། ཚོགས་པ་ནམ་ཚོགས་དུས་རྔན་པ་སྟེར་བའི་དམ་བཅས་ནས་ལོ་དགོན་
པ་བཏབ། དེའི་སློབ་མ་སྟོད་ལུང་པ་རིན་ཆེན་སྙིང་པོས་བཙན་གྲོ་དགོན་པ་
བཏབ། སྟོད་ལུང་པའི་དབོན་པོ་སྤྱན་སྔ་བའི་གསོལ་ཇ་བ་གཞོན་ནུ་འོད་
ཀྱིས་བྱ་ཡུལ་བཏབ་སྟེ་བྱ་ཡུལ་ཆེན་པོར་གྲགས་སྐད། དེའི་སློབ་མ་ཆེན་པོ་བཅུ་
བཞིར་གྲགས་པའི་ནང་ནས་ཁམས་སུ་རབ་ཁ་བ་ཆེན་པོ་དང་ཚངས་པ་ཆེན་པོ།
346
347



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དྭགས་པོ་ཤར་པ་གླིང་པ་ཆེན་པོ་དང་བོ་ཐང་པ་ཆེན་པོ། གཡེར་རི་མོར་བ་ཆེན་
པོ་དང༌། རྒྱ་རི་བ་ཆེན་པོ། གཙང་དུ་བྲག་དམར་བ་ཆེན་པོ་དང་བྲག་ནག་པ་
ཆེན་པོ་བུ་སྨན་པ་ཆེན་པོ་དེས་རྒྱལ་པོ་སྟེང་བཏབ། ཁྲོམ་བཞེར་བ་ཆེན་པོས་
ཀམ་ཀམ་བཏབ། སྨད་དུ་དམ་བུ་རི་པ་ཆེན་པོ་བྱང་ཆུབ་སེམས་དཔའ་ཟླ་རྒྱལ་
གྱིས་དུམ་བུ་རི་བཏབ། སྐྱེར་སྒོམ་ཆེན་པོས་རྒྱ་མའི་མཆོད་ཁང་རྙིང་པ་དང་རིན་
ཆེན་སྒང་བཏབ་བོ། །བྱ་ཡུལ་དུ་གནུབས་མཆོད་གནས་དང༌། གཙང་པ་རྡོ་
སྲས་རིན་ཆེན་གླང་ལུང་པ་ལོར་དགེ་བཤེས་གནས་བརྟན་གཙང་པ་རིན་པོ་
ཆེ་གླང་ལུང་པ་ནས་བྱ་ཡུལ་དང་གཉིས་ཀ་བསྐྱངས། དེ་ནས་སློབ་བརྒྱུད་རིམ་
པ་བཞིན་དུ། སེ་རྣལ་འབྱོར། སངས་རྒྱས་སྒོམ་པ། ཟེམ་ཚེ་རིང་མོ་བ། ཁམས་
པ་ལུང་པ། སངས་རྒྱས་གཙང་སྟོན་དེ་འབྲི་ཁུང་པས་དཀྲོངས། དེ་རྟིང་སློབ་
དཔོན་ཇོ་བོ་དེས་ལྷ་ཁང་གསོས། དེ་ནས། སངས་རྒྱས་སྟོན་པ། སློབ་དཔོན་
སྒོམ་པ། སློབ་དཔོན་རྒྱལ་སྟེངས་པ། སློབ་དཔོན་བཙན་ཁྲོ་བ། སྤྱན་སྔ་ཚུལ་
ཁྲིམས་མགོན་རྣམས་སོ། །བྱ་ཡུལ་བ་འདི་པའི་གདན་ས་ཆོས་པ་གང་བཟང་
རེས་འཛིན་པ་མིན་པ། དབོན་རྒྱུད་ཀྱིས་འཛིན་པའི་སྲོལ་མེད་དོ། །རྒྱ་མའི་སྐྱེར་
སྒོམ་ཆེན་པོས་རྒྱ་མ་རིན་ཆེན་སྒང་དང༌། མཆོད་ཁང་རྙིང་མ་བཏབ་པའི་རྗེས་
སུ༑ བྱ་ཡུལ་བ་ཆེན་པོའི་སྐྱེ་བ་ཡིན་ཟེར་བ་སངས་རྒྱས་དབོན་སྟོན་གྱིས། རྒྱ་
མའི་ལྷ་ཁང་གསར་མ་བཏབ། དེ་ནས་དབོན་བརྒྱུད་རིམ་པ་བཞིན་དུ། སློབ་
དཔོན་གསང་ཡོན། དབོན་པོ་གཞོན་ནུ་སེང་གེ སློབ་དཔོན་ཀམ་དགོན་པ་
གཞོན་ནུ་འབུམ། སློབ་དཔོན་འོད་འབྱུང་། སློབ་དཔོན་གཞོན་ནུ་འོད། སློབ་
དཔོན་བཀྲ་ཤིས་རྒྱལ་མཚན་རྣམས་སོ། །འདི་པའི་གདན་ས་སྐྱེར་གྱི་གདུང་
རྒྱ་བོད་ཡིག་ཚང་ཆེན་མོ།
བརྒྱུད་ཀྱིས་འཛིན་པའི་སྲོལ་ཡིན། ཡང་ཇོ་བོའི་སློབ་མ་བླ་ཆེན་བཞི་ལས་རྣལ་
འབྱོར་པ་ཕྱག་དར་མཆོག རྣལ་འབྱོར་པ་ཤེས་རབ་རྡོ་རྗེ། རྣལ་འབྱོར་པ་
འཛིང་དབང་ཕྱུག་རྒྱལ་མཚན་དེས་སློབ་མ་མ་བསྐྱངས། རྣལ་འབྱོར་པ་ཆེན་པོ་
ལུང་ཨ་མེས་བྱང་ཆུབ་དཔལ་ལྡན། དགོན་པ་བར་གྲགས་པ། དེའི་སློབ་མ་ཞང་
ཀ་མ་བ། གཉན་སྣ་མོ་བ། འབྲེ་ཀོ་དེ་ལུང་པ། ཚོ་སྐོང་སྣེ་ཟུར་བ་དང་བཞི་
ལ་དགོན་གྱི་བུ་བཞིར་གྲགས་ཤིང༌། ཁ་རག་སྒོམ་ཆུང་དང་ལྔ་སྟེ། འདི་རྣམས་
སོ་སོའི་སློབ་བརྒྱུད་དང་། ཁྱད་པར་སྣེ་ཟུར་པའི་བརྒྱུད་ལ། གཙང་ན་དྲང་པོ་
ལུང་པ་དང༌། སྤྱི་བོ་ལྷས་པ་ལ་སོགས་པ་དང་། དབུས་ན་རྒྱ་མ་རིན་ཆེན་སྒང་
པ་སྤུན་སྟེ་དེ་ལ་སོགས་པ་རྣམས་གདམས་ངག་གཙོ་བོར་སྟོན་པས་བཀའ་
གདམས་གདམས་ངག་པར་གྲགས་སོ། །ཡང་ཇོ་བོའི་སློབ་མ། ནག་ཚོ་ལོ་ཙཱ་
བ༑ དེའི་སློབ་མ་རོང་པ་ཕྱག་སོར་བ་སྐུ་ཚེ་ཧྲིལ་པོ་སྐུ་མཚམས་ལ་བཞུགས།
ལན་ཅིག་འཁྲུག་འདུམ་ལ་སྟོན་པ་རྨ་ཚོ་བྱང་རྡོར་གྱིས་འུ་ཤང་རྡོར་སྤྱན་དྲངས་
ཏེ་གྲྭ་པ་ལྔ་བརྒྱ་དང་བཅས་པས་ཆོས་ཞུས་པའི་ནང་ནས། ཟུར་ཆོས་པ་
བཞིས་ཟིན་རིས་སོ་སོར་བྱས་པས། བསྟན་རིམ་བཞི་བྱུང་བས། རོང་པའི་བུ་
བཞིར་གྲགས་པ་ནི་ཟུལ་ཕུའི་བྱ་འདུལ་བ་འཛིན་པ་ཆེན་པོ། རོག་སྟག་ཅན་པ།
གཙང་ན་ཞུ་ལྡན་པ་ཆེན་པོ། རྣམ་པར་བ་ཆེན་པོ་འདིས་རྣམ་པར་དང་། རམ་པ་
ལྷས་སྡིངས་བཏབ། གསང་ཕུ་ནེའུ་ཐོག་གི་གདན་སའང་ལོ་བདུན་མཛད། དེ་
དག་ནི་རོང་པའི་བཀའ་བརྒྱུད་ལགས། རོང་པ་ཕྱག་རྡོར་བའི་དགོན་པ་བཅོམ་
ཆུང་གི་ཕུར་ར་སྒྲེང་གི་འོག་ན་ཡོད་པས་བཀའ་གདམས་འོག་མ་བར་གྲགས།
དེ་དང་ར་སྒྲེང་བཀའ་བརྒྱུད་གཉིས་ལ་བཀའ་གདམས་གོང་འོག་ཏུ་གྲགས་
349
348



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སོ༑ ༑བཀའ་གདམས་བརྒྱུད་པ་འདི་བྲིས་རྒྱལ་བའི་བཀའ། །བཀའ་བསྡུ་
གསུམ་ནས་མ་འཆུག་བརྒྱུད་པའི་བཀའ། །བཀའི་ཟབ་དོན་གདམས་པས་
བསྟན་པའི་རྒྱུན། །རྒྱུན་མི་ཆད་ཅིང་འགྲོ་ཀུན་སྨིན་གྲོལ་ཤོག། །། །
༈ རྔོག་ཁུ་དབོན་གྱིས་ཐོག་དྲངས་བཤད་གྲྭ་དར་ཚུལ་བཞུགས་སོ།།
ན་མོ་མཉྫགྷོ་ཥ་ཡ། ཁ་བ་ཅན་ལྗོངས་དབུས་གཙང་གངས་རིའི་རྩེར།།
འཆད་ཉན་བསྟན་པའི་རྒྱལ་མཚན་ལེགས་འཛིན་པ། །མཚན་ཉིད་ལྡན་པའི་ལོ་
ཆེན་ཁུ་དབོན་གྱིས། །མཚན་ཉིད་སྡེ་བཙུག་བསྟན་པ་ཇི་ལྟར་སྤེལ། །དེའང་
སྟོན་པ་སངས་རྒྱས་མྱ་ངན་ལས་འདས་ནས། ལོ་སུམ་སྟོང་ཉིས་བརྒྱ་དང་
བརྒྱད་ན། བོད་ཁ་བ་ཅན་གྱི་ལྗོངས་ཡར་འབྲོག་ཚོ་དང་ཉེ་བའི་ཕྱོགས་སུ།
གསང་སྔགས་རྙིང་མའི་དགེ་བཤེས་རྡོ་རྗེ་གཞོན་ནུ་ཞེས་པ་ལ། སྲས་ལྔ་བྱུང་
བའི་ཆེ་ཤོས་རྔོག་ལེགས་པའི་ཤེས་རབ་ཀྱིས་ཇོ་བོ་རྗེ་ལ་སོགས་པའི་མཁས་
གྲུབ་དུ་མ་བསྟེན་ཅིང་གསང་ཕུ་ནེའུ་ཐོག་གི་གཙུག་ལག་ཁང་བཞེངས་ཏེ།
བསྟན་པའི་བྱ་བ་རྒྱ་ཆེར་མཛད། དེའི་གཅུང་པོ་ཇོ་སྲས་ཀླུ་ཁྲི། ཀླུ་བྱང་། ཆོས་
སྐྱབས་ཐུབ་པ་དང་བཞིའི། ཆུང་ལྟག་ཇོ་སྲས་ཆོས་སྐྱབས་ཀྱིས་དཔལ་མོ་ཞེས་
པ་ཁབ་ཏུ་བཞེས་པ་ལ། སྲས་སེམས་དཔའ་ཆེན་པོ་ཐུགས་རྗེ་དང༌། སྨོན་ལམ་
གྱི་སྟོབས་ཅན་བློ་ལྡན་ཤེས་རབ་ཞེས་པ་ལྕགས་མོ་ཕག་གི་ལོ་ལ་སྐུ་འཁྲུངས་
རྒྱ་བོད་ཡིག་ཚང་ཆེན་མོ།
ཏེ་དེ་ཉིད་གཞོན་ནུའི་དུས་ནས་བརྩོན་འགྲུས་དང་བློ་གྲོས་དང་བརྩེ་བ་རྨད་དུ་
བྱུང་བས། ལོ་བཅུ་བདུན་གྱི་བར་དུ་ཁུ་བོ་དང་གཟུས་ཀྱི་སློབ་མ་ཀ་ཆུའི་སྤོ་ཆུང་
བ་ཚུལ་ཁྲིམས་ཤེས་རབ་ལ་སོགས་ཀྱི་དྲུང་དུ། ཀློག་ཡིག སྐད་རིགས། འདུལ་
བ་ལ་སོགས་པའི་བསྟན་བཅོས་ལ་ལེགས་པར་སྦྱངས་ཤིང་། ལུས་ངག་གི་
ཞབས་ཏོག་གིས་ཀྱང་མཉེས་པར་མཛད་དོ། །དེ་ནས་ཁུ་བོས་ཀྱང་བསྟན་པའི་
ཁུར་བསྐུར་ཞིང་། ཐུགས་རྗེའི་དབང་གིས། བལ་པོ་དང་རྒྱ་གར་དབུས་ཕྱོགས་
དང་། ཁ་ཆེའི་ཡུལ་དུ་བྱོན་ཏེ་པཎྜི་ཏ་སསྔ་ན་དང་། འབུམ་ཕྲག་གསུམ་པ་དང་།
པ་ར་ཧེ་ཏ་དང་། མཧཱ་ཛྙཱ་ན་དང་། སུ་མ་ཏི་ཀིརྟི་དང་། སྐལ་ལྡན་རྒྱལ་པོ་ལ་
སོགས་པ་མཁས་ཤིང་གྲུབ་པ་བརྙེས་པ་དུ་མ་བསྟེན་ཏེ་ལོ་བཅུ་བདུན་གྱི་བར་
དུ༑ ལུང་རིགས་པ་བཀའ་མདོ་རྒྱུད། འགྲེལ་པ་མན་ངག་ལ་སོགས་ལེགས་
པར་སྦྱངས་ཤིང་མངའ་བརྙེས་པར་མཛད། མཐར་བོད་དུ་བྱོན་ནས་དེ་དག་
རྣམས་མ་ལུས་པར་བསྒྱུར་ཞིང་འཆད་རྩོད་རྩོམ་པ་གྲུབ་པ་ལ་སོགས་པའི་སྒོ་
ནས་བསྟན་པ་ཉི་མ་ཤར་བ་ལྟར་གསལ་བར་མཛད། དབུས་གཙང་ལྷོ་བལ།
མདོ་སྟོད་སྨད། ཤར་ཙོང་ཁ། རྒྱ། མི་ཉག་ལ་སོགས་ཀྱི་གྲུབ་མཐའ་འཛིན་
པ་སློབ་མ་དང་རིང་སློབ་ཏུ་མ་གྱུར་པ་མེད་ཅིང་། དེས་དབུས་གཙང་དུ་ལོ་བཅུ་
བདུན་འགྲོ་དོན་མཛད་དོ། །དེའི་ཐུགས་སྲས་ཞང་ཚེ་སྤོང་ཆོས་ཀྱི་བླ་མ།
ཤངས་གྲོ་ལུང་པ་བློ་གྲོས་འབྱུང་གནས། ཁྱུང་རིན་ཆེན་གྲགས། འབྲེ་ཤེས་
རབ་འབར་རྣམས་ལ་སྲས་ཀྱི་ཐུ་བོ་བཞི་ཟེར། གཞན་ཡང་གངས་པ་ཤེའུ གུང་
བུ་ར་ཅན་ཤམ་པོ་མེ་དིག མེ་ལྷང་ཚེར། དམར་སྒྲས་ལང་། རྡོག་སྐྱ་བོ་ལ་སོགས་
པ་བསམ་གྱིས་མི་ཁྱབ་པ་སྨིན་པར་མཛད་པའི་ནང་ནས་ཞང་ཚེ་སྤོང་བ་ཆོས་
350



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཀྱི་བླ་མས། ནེའུ་ཐོག་གི་གདན་ས་ལོ་སུམ་ཅུ་སོ་གཉིས་མཛད། དེའི་རྗེས་ལ་
གཉལ་པ་རི་ལུས་ལོ་གཉིས། གནམ་འཕར་བས་ལོ་བརྒྱད་མཛད་དོ། །བླ་མ་
དེ་གསུམ་གྱི་སློབ་མ་ཕྱྭ་པ་ཆོས་ཀྱི་སེང་གེས་ཁྱུང་རིན་ཆེན་གྲགས་ཀྱི་སློབ་མ་རྒྱ་
དམར་བ་བྱང་ཆུབ་གྲགས། སྟག་པ་ཁ་ཆེ་ལ། ཉང་སྟོད་སྟག་ཚལ་བ། སྨོན་
ཁྲོ་ལ་སོགས་སུ་བཤད་པ་མཛད་པའི་དྲུང་དུ་བྱོན་ཏེ་སྟོད་ལུང་རྒྱ་དམར་དང་བླ་
མ་ཟུར་དུ་བསྟེན་ཏེ། ལུང་རིགས་ཀྱིས་སྒྲོ་འདོགས་བཅད་ནས། ནེའུ་ཐོག་གི་
གདན་ས་ལོ་བཅོ་བརྒྱད་ཀྱི་བར་ལ་མཛད། དེ་མཐར་ཡང་གྲོ་ལུང་པའི་དྲུང་དུ་
བྱོན་ནས་ཀྱང་སྤྲོས་པ་བཅད་ནས། འཛམ་བུའི་གླིང་ཐམས་ཅད་སྙན་གྲགས་
དང་བུ་སློབ་ཀྱིས་ཁྱབ་པར་མཛད། དེའི་སྲས་ཀྱི་གཙོ་བོ། གཙང་ནག་པ་བརྩོན་
འགྲུས་སེང་གེ དན་བག་པ་སྨྲ་བའི་སེང་གེ གྲུ་ཞ་བསོད་ནམས་སེང་གེ རྨ་
བྱ་རྩོད་པའི་སེང་གེ རྩགས་དབང་ཕྱུག་སེང་གེ ཉང་བྲན་ཆོས་ཀྱི་སེང་གེ ལྡན་
མ་དཀོན་མཆོག་སེང་གེ གཉལ་པ་ཡོན་ཏན་སེང་གེ་སྟེ་སེང་གེ་བརྒྱད་ཟེར་བ།
ཁ་ཅིག་གཙང་པ་འཇམ་སེང་འདྲེན་པའང་འདུག་གོ །འཁོན་ཇོ་སྲས་རྩེ་མོ་རྔོག་ཇོ་སྲས་ར་མོ།
ཁུ་ཇོ་སྲས་ནེ་ཚོ། གཉོས་ཇོ་སྲས་དཔལ་ལེ་རྣམས་ལ་ཇོ་སྲས་བཞི་ཟེར། གཞན་
ཡང་འཛད་པ་སྟོན་སྐྱབས། རྡོ་རྗེ་འོད་ཟེར་ལ་སོགས། སྡེ་སྣོད་འཛིན་པ་བསམ་
གྱིས་མི་ཁྱབ་པ་དང་ཁམས་པ་རྣལ་འབྱོར་རྡོར་རྒྱལ་ལ་སོགས་གྲུབ་ཐོབ་དུ་མ།
མདོར་ན། མདོ་སྟོད་སྨད། དབུས་གཙང༌། ལྷོ་གཉལ་གྱི་ཆོ་རིས་བཙུན་ཞིང་།
བློ་གསལ་བ་དཔག་ཏུ་མེད་པ་སྨིན་པར་མཛད་དེ། བསྟན་པ་ཆེས་གསལ་བར་
མཛད་དོ། །དེའི་ཐུགས་ཀྱི་སྲས་རྩགས་དབང་ཕྱུག་སེང་གེས་གདན་ས་ལོ་ལྔ།
དེ་གཉིས་ཀྱི་སློབ་མ། གཉལ་པ་དད་པ་བཟང་པོས་ལོ་བདུན། འཛམ་ཙན་
རྒྱ་བོད་ཡིག་ཚང་ཆེན་མོ།
ནེས་ལོ་བདུན། བཟད་པ་དར་མ་འོད་དང་བཟད་པ་དོན་གྲུབ་གཉིས་ཀྱིས་ལོ་
སུམ་ཅུ་མཛད་དོ། །ཡང་། འབྲེ་ཤེས་རབ་འབར་གྱིས་གནས་རྙིང་དུ་ཆོས་
བཤད་ཅིང༌། ཁྱད་པར་བསྟན་པའི་སྙིང་པོ་ཕར་ཕྱིན་དོན་དུ་གཉེར་བ་ཕལ་ཆེ་
བ་འདུས་པའི་ནང་ནས་ལས་སྟོད་དཀོན་མཁར་གྱིས་གདན་ས་མཛད་ཅིང་དེང་
སང་ གི་ བར་ དུའང་དེའི་མི་བརྒྱུད་ ཀྱིས་ འཛིན་ནོ། །གཙང་ པ་ འབྲེ་ སྒྱུར་
གྱིས་དགའ་བ་གདོང་དང་བྱ་རོག་ཚང་ལ་སོགས་སུ་བཤད་པ་མཛད། ཁུ་ཤེར་
བརྩོན་གྱིས་ཐང་པོ་ཆེར་བཤད་ཅིང་གྲྭ་པ་ཁྲི་ལྷག་འདུས། ཨར་བྱང་ཡེས་
གནམ་རྩེ་ལྡེང་དང་། གཞུ་ཀུན་དགའ་ར་བ། གནམ་རྫིང་ཁ་ལ་སོགས་སུ་བཤད་
དོ༑ ༑དཀར་ཆུང་རིང་མོ་དང་། ཁུའི་སློབ་མ་ཞང་ཨེ་པས། མན་འདྲ་དང་། རྒྱ་
གྲོང་། འོར། སྐྱོ་རོག མེ་ཏོག འུ་ཤང་རྡོ་ལ་སོགས་སུ་མདོ་སྨད་ཚོ་བཞིའི་གྲྭ་པ་
ལ་ཆོས་གསུངས་ཤིང༌། མཁས་པ་བསོད་རིན་དང༌། གཉལ་པ་ཞིག་པོ་
དང་རྒྱལ་བ་སོ་སྟོན་ལ་སོགས་དཔག་ཏུ་མེད་པ་སྨིན་པར་མཛད་ཅིང་། གྲལ་
གདན་ཟ་འོག་ལ་བྱེད་པ་དང་། དུས་ཆོས་རེ་ལ། ཇ་སིག་ཆེན་ལྔ་བཅུ་རེ་ཙམ་
སྐོལ་བ་ལ་སོགས་ལོངས་སྤྱོད་ཀྱང་དེ་དུས་ཁོ་ན་ཆེ་བར་གྲགས། དེའི་རྗེས་
སུ་མཁན་པོ་བསོད་རིན་གྱིས་གདན་ས་བྱས། དེ་གྲུབ་ཐོབ་ལ་སྟོད་སྨད་པའི་
སྲས་ཆེ་བ་ཡིན། ལས་ཀྱི་མེ་ལོང་ལ་སོགས་བསྟན་བཅོས་ཀྱང་དུ་མ་བྱས།
ཆོས་བློ་བཤད་བྱེད་པའི་སྲོལ་བྱུང༌། རྗེས་སུ་འགྲལ་ཤེར་རྒྱལ་གྱིས་གདན་ས་
མཛད། སྐུ་ཚེའི་སྨད་ལ་ཤབ་འབྲེ་སྒང་དུ་གྲྭ་པ་བཙུག དེའི་སློབ་མ་ར་གྲགས་
ཤེ་ལ་སོགས་པ་ཡིན་ནོ། །ཡང་ཞང་ཨེ་པ་དང༌། དན་བག་པའི་སློབ་མ་གཉལ་
པ་ཞིག་པོས། འུ་ཤང་རྡོ་ལ་སོགས་སུ་བཤད་པ་ལས་བུ་དགུར་གྲགས་པ་བྱུང་
353
352



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྟེ༑ བཟད་རིང་། ཕུ་ཐང་དར་དཀོན། གཙང་གྲུབ་གུ་ལ་སྔ་ཚར་གསུམ་ཟེར།
འུ་ཡུག་པ་བསོད་ནམས་སེང་གེ །བོ་དོང་རིན་ཆེན་རྩེ། སློབ་དཔོན་ཇོ་ནང་
གསུམ་ལ་བར་ཚར་གསུམ་ཟེར། རྒྱ་འཕྱིང་རུ་བ། ཆོས་རྗེ་འཇམ་གསར།
སྐྱེལ་ནག་གྲགས་སེང་གསུམ་ལ་ཕྱི་ཚར་གསུམ་ཟེར་བར་གྲགས་པ་ལས། དར་
དཀོན་གྱིས། ཡར་ལུང་དང་། མཚོ་སྨད་ལྷ་ཁང་ལ་སོགས་པར་བཤད་དེ་གཉན་
དར་མ་སེང་གེ་དང་། བྱ་ཡུལ་དཀར་མོ་ལ་སོགས་པའི་སློབ་མ་བྱུང་ངོ༌། །གཙང་
ཞ་ལུར་བཤད་གྲྭ་བཙུགས་སོ། །འུ་ཡུག་པ་ས་སྐྱར་བྱོན། ཞང་མདོ་སྡེ་དཔལ་
ལ་སོགས་པའི་སློབ་མ་བྱུང་ངོ༌། །བོ་དོང་རིན་པོ་ཆེས་བྲག་རམ་གྱི་བཤད་གྲྭ་
བཙུགས་སོ། །སློབ་དཔོན་དར་འོད་དང༌། དབུས་པ་ཤེར་འབུམ། བུ་སྟོན་
གྲགས་སེང་ལ་སོགས་པའི་སློབ་མ་བྱུང་ངོ༌། །གཙང་པོ་ཇོ་ནང་གིས་འགྲལ་གྱི་
སློབ་མ་བྱས་ནས། དེའི་གདན་ས་མཛད་ཀྱིན་ཡོད་པས་ནེའུ་ཐོག་ཏུ་བཟད་པ་
དོན་གྲུབ་ཀྱིས་གདན་ས་གཏད་དེ་གཉིས་ཀའི་གདན་ས་མཛད་ནས། ཆོས་གཞི་
རྣམས་དྲིལ་ནས་ལོ་བཅོ་ལྔའི་བར་དུ་གདན་ས་མཛད་ཅིང་། རོག་དང་མདོ་སྡེ་
མགོན་པོ་ལ་སོགས་པའི་སློབ་མ་བྱུང་ངོ༌། །དེའི་རྗེས་སུ། རོག་གིས་ཟླ་བ་དྲུག་
མཛད། དེ་ནས་སློབ་དཔོན་མདོ་སྡེ་མགོན་པོས་ལོ་སུམ་ཅུ་སོ་ལྔ་བྱས་ཅིང་།
སློབ་དཔོན་ཆེན་པོ་ཤཱཀ་གཞོན་དང་ཚད་མའི་སྐྱེས་བུ་སློབ་དཔོན་ཆེན་པོ་དོན་
གྲུབ་དཔལ། ཁ་རག་པ་བྱང་གཞོན། སྨར་བརྩོན་རྙིང་། ལོ་རེ་བ་དར་མ་འོད།
ཚལ་པ་ཤཱཀྱ་བཀྲ་ཤིས་ལ་སོགས་དཔག་ཏུ་མེད་པར་མཛད། སློབ་དཔོན་ཆེན་
པོ་ཤཱཀྱ་གཞོན་ནུས་ཚལ་གུང་ཐང་དུ་བཤད་གྲྭ་བཙུགས་ནས་ལོ་དྲུག་སོང་བ་ན།
ནེའུ་ཐོག་ཏུ་སྤྱན་དྲངས་ནས་གདན་ས་ལོ་ཉི་ཤུ་རྩ་བདུན་མཛད་ཅིང༌། བློ་གྲོས་
རྒྱ་བོད་ཡིག་ཚང་ཆེན་མོ།
མཚུངས་མེད་དང༌། ཕྱོགས་ལས་རྣམ་རྒྱལ། ཨེ་རྡོར་གཞོན། རྒྱལ་སྡེ་བ་གཞོན་
ནུ་སེང་གེ་ལ་སོགས་མཁས་པའི་སྐྱེས་བུ་དུ་མ་དང་། ཆོས་རྗེ་ཀརྨ་པ་དང་རྟོགས་
ལྡན་གྲགས་སེང་ལ་སོགས། མཁས་གྲུབ་དུ་མ་སྨིན་པར་མཛད་དོ། །དེའི་རྗེས་
སུ་རྒྱ་མ་བས་ལོ་བརྒྱད་གདན་ས་བྱས། དེའི་རྗེས་སུ་ཕྱོགས་ལས་རྣམ་རྒྱལ་
གྱིས་ལོ་བརྒྱད། ཡར་འབྲོག་པ་གཞོན་རྒྱལ་གྱིས་ཟླ་བ་གཅིག སློབ་དཔོན་
གཞོན་སེང་གིས་ལོ་བརྒྱད། གཙང་དཀར་གྱིས་ལོ་གསུམ། སློབ་དཔོན་བློ་
གྲོས་སེང་གེས་སྤྲེའུ་ལོ་ལ་སློབ་དཔོན་ཤཱཀྱ་གཞོན་ནུ་དང་སློབ་དཔོན་དོན་གྲུབ་
དཔལ་དཔོན་སློབ་ཀྱིས་གུང་ཐང་གི་བཤད་གྲྭ་བཙུགས་ནས། ལོ་དྲུག་དང༌།
སློབ་དཔོན་ཤཱཀ་གཞོན་ནེའུ་ཐོག་ཏུ་བྱོན་ཅིང་། གུང་ཐང་དུ་སློབ་དཔོན་དོན་
གྲུབ་དཔལ་གྱིས། སྟག་ལོ་ནས་རྟ་ལོའི་བར་ལོ་བཞི་བཅུ་ཞེ་གཅིག་གི་རིང་
ལ་མཁས་པའི་བྱ་བ་གསུམ་གྱིས་བཤད་གྲྭ་ལེགས་པར་བསྐྱངས་ཏེ་སློབ་དཔོན་
ཆེན་པོ་དཀོན་མཆོག་སེང་གེ་དང་། ཇོ་བོ་གཉིས་དང་ཀུན་མཁྱེན་ཤེས་རབ་
རྒྱལ་མཚན་དང་། མཁས་བཙུན་བློ་གྲོས་བཟང་པོ་དང༌། སློབ་དཔོན་ཤེས་རབ་
འཕེལ་དང༌། སྨྲ་བའི་སྐྱེས་མཆོག་བསོད་ནམས་དཔལ་ལ་སོགས་པ་ཉི་ཟླ་ལྟར་
གྲགས་པ་རྣམས་དང༌། སློབ་དཔོན་བཀའ་བཞི་པ་དང༌། སློབ་དཔོན་ཆོས་
མཆོག་ལ་སོགས་གསུང་རབ་སྡེ་སྣོད་ཀྱི་དོན་ལ་བློ་གྲོས་རྒྱས་པ་བསམ་གྱིས་མི་
ཁྱབ་པ་དང༌། མཁས་བཙུན་རི་ཁྲོད་པ་ལ་སོགས་མཁས་གྲུབ་བསམ་གྱིས་མི་
ཁྱབ་པ་རྣམས་སྨིན་ཅིང་གྲོལ་བར་མཛད། སྲས་ཀྱི་ཐུ་བོ་ཤེས་རབ་རྒྱལ་
མཚན་རྟ་ལོ་ལ་རྒྱལ་ཚབ་ཏུ་དབང་བསྐུར་ནས། གདན་ས་ལོ་བཅུ་བཞི་མཛད། །
ཡོས་ལོ་ནས་སློབ་དཔོན་བློ་གྲོས་བཟང་པོས་གདན་ས་ལོ་བཅུ་གཅིག་མཛད་དེ།
355
354



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སློབ་དཔོན་བསོད་ནམས་དཔལ་བསྐོས་པའོ། །ཡང་འཇམ་ཅན་དུས་གཙང་པ་
འཇམ་སེང་གིས་བཤད་པ་མཛད་པས་གླིང་སྟོད་པ་གྱེས་ཏེ། དབོན་པོ་ཇོ་སྤྱན་
ཞེས་པས་བདག་རྐྱེན་བྱས་ནས། འཇམ་སྟོན། ཞུ་སྟོན། བློ་གྲོས་འབར་ཞེས་པ་
གསུམ་གྱིས་རིམ་པར་བཤད། དེའི་རྗེས་སུ་སློབ་དཔོན་གཉལ་ཞིག་འུ་ཤང་རྡོ་
ནས་སྤྱན་དྲངས་ཏེ། ལོ་བརྒྱད་བཤད་པ་མཛད་དེ། དེ་ནས་རྒྱལ་བ་ལོ་སྟོན་
གྱིས་བྱས། ཁོང་བྲོས་པའི་རྗེས་སུ། རྒྱ་འཕྱིང་རུ་བ་བདེ་བ་ཅན་ནས་བོས་
ཏེ་གདན་ས་མཛད། དེའི་སློབ་མ་ཆུ་མིག་པ་སེང་གེ་དཔལ་གྱིས་ལོ་བཅོ་བརྒྱད་
གདན་ས་མཛད་ཅིང་། ལྡན་མ་གྲགས་རིན། ལས་སྟོད་པ་གྲགས་རྒྱལ། ལས་
སྟོད་པ་འབུམ་མཛེས། འཕྱིང་རུ་བ་སངས་རྒྱས། ལྷོ་བྲག་པ་བློ་གྲོས་རྒྱལ་
མཚན། སྙགས་གྲགས་ཚུལ། ཡར་ལུང་པ་སྤྱན་རས་གཟིགས། བཙན་ཐང་པ་
བསོད་ནམས་དབང་ཕྱུག ཞང་ཐུགས་རྗེ་བརྩོན་འགྲུས་ལ་སོགས་མང་དུ་བྱོན།
ལྡན་མ་གྲགས་རིན་གྱིས་གདན་ས་ལོ་བརྒྱད་མཛད། ལྷོ་བྲག་པས་སྔ་ཕྱི་དྲིལ་
ནས་ལོ་ཉེར་གཉིས་མཛད་ཅིང༌། ཐོག་སྟོན་དང༌། ཉང་སྟོད་པ་དང༌། བཙན་
དགོན་པ་གཞོན་ནུ་བསམ་གཏན། དབེན་དགེ་བ། ཞང་ཤེས་རབ་ཡེ་ཤེས་ལ་
སོགས་སྨིན་པར་མཛད། ཉང་སྟོད་པ་ཡེ་ཤེས་མགོན་གྱིས་ལོ་བདུན་བླ་མཆོད་
མཛད། ཡང་ལྷོ་བྲག་པ་རང་གིས་བྱས། དེ་རྟིང་བཙན་དགོན་པ་གཞོན་ནུ་
བསམ་གཏན་གྱིས་ལོ་ཉི་ཤུའི་བར་ལ་གདན་ས་བྱས་ཤིང་། ཆོས་གྲགས་གསར་
མ་དང་། བླ་བྲང་དབོན་པོ། ལྷ་ས་བ་རུ་མཚམས་པ་ཤེར་རྒྱལ་ལ་སོགས་པ་
བཙན་དགོན་པའི་སློབ་མ་ཡིན། དེ་རྟིང་བླ་བྲང་བ་དང་། ཆོས་གྲགས་གསར་མ།
ལྷ་ས་བ། ཡ་རྩེ་བ། ལྷ་ཡུལ་བ། རིན་ཆེན་གྲགས་པ། ཡོན་ཏན་རྒྱ་མཚོ།
རྒྱ་བོད་ཡིག་ཚང་ཆེན་མོ།
ཡང་རྒྱ་འཆིང་གི་དུས་སུ་བདེ་བ་ཅན་དུ་གཉགས་གྲགས་ཚུལ་གྱིས་བཤད་ཅིང་།
ལས་སྟོད་པ་འབུམ་མཛེས་དང་། ལས་སྟོད་པ་གྲགས་རྒྱལ། རྒྱ་སྟོན་བསོད་
རིན་སོགས་སྨིན་པར་བྱས། རྗེས་སུ་རྒྱ་སྟོན་བསོད་རིན་གྱིས་བཤད་པ་བྱས་ཏེ།
དགེ་གྲགས་པ་དང་། དོན་གྲུབ་སེང་གེ་རལ་དཀར་དབེན་དམར་ལ་སོགས་པ་
རྣམས་སྨིན་པར་བྱས། དེ་རྗེས་དབེན་གྲགས་པས་གདན་ས་བྱས། དེ་རྟིང་སྙེ་
ཐང་བ་བཀྲ་ཤིས་སེང་གེས་བྱས་སོ། །ཡང་བཟད་རིངས་ཀྱིས་ཁྲོ་ཕུར་བཤད་
གྲྭ་བཙུགས་ཏེ་མགས་པ་དང་། སྟག་སྟོན་སྤྱིལ་བུ་བ་ལ་སོགས་སློབ་མ་མང་པོ་
བྱོན་ལྡོང་གིས་གདན་ས་བྱས། དེ་གཉིས་ཀྱི་སློབ་མ་ལྷོ་པ་གྲུབ་སེང་གིས་བྱས་
ཏེ་རོང་པ་དང༌། རིགས་ཐིགས་དང༌། གཞོན་མཛེས་དང༌། ཞང་ལ་མ་དང༌།
ཉག་གཅིག་ལ་སོགས་སློབ་མ་མང་དུ་བྱོན། རིགས་ཐིགས་པའི་སློབ་མ་ཞ་ལུ་
བུ་སྟོན་ཁ་ཆེ་ཡིན་ཡང་། སྐྱེལ་ནགས་ཀྱིས་སྣར་ཐང་དུ་ཚད་མ་བཤད་པའི་སློབ་
མ་སྐྱེལ་ནགས་གྲགས་འབུམ་དང་། ཆུ་མིག་སེང་གེ་དཔལ་ལ་སོགས་བྱུང་། ཀྱི་
སྟོན་གྲགས་འབུམ་གྱི་སློབ་མ་བཅོམ་ལྡན་རལ་གྲི། དེའི་སློབ་མ་མཁན་པོ་ཟི་
དབོན། དབུ་ཚད་པ་རིན་བཟང་གི་སྟོན་ཤག་འབུམ། གྲགས་རྒྱལ། གྲ་རིང་།
གྲ་ཐུང་། རྩེད་རིང་། རྩེད་ཐུང་ལ་སོགས་པ་ཡིན། རྗེས་སུ་དབོན་པོ་རིན་འབྱུང་
གིས་བཤད། དེའི་སློབ་མ་ལྡོང་སྟོན་ཡིན་ནོ། །བཤད་བརྒྱུད་རིམ་པ་རིམ་པར་
བྱོན་ཚུལ་འདི། །འདི་ཕྱི་གཉིས་ཕན་ཕན་བདེ་འབྱུང་ཕྱིར་བྲིས། །བྲིས་པའི་
ནུས་མཐུས་མཐུ་ཆེན་བསྟན་པའི་རྒྱུན། །རྒྱུན་ཆགས་རིང་དུ་རིང་དུ་གནས་པར་
ཤོག། །།
356
357



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
༈ བོད་དུ་དུས་འཁོར་གྱི་རྒྱུད་འགྲེལ་དར་ཚུལ་བཞུགས་སོ། །
ན་མཤྲཱི་ཀཱ་ལ་ཙཀྲ་ཡ། སྐལ་ལྡན་སྟོན་པས་དཔལ་ལྡན་འབྲས་སྤུངས་
སུ༑ ༑རིགས་ལྡན་རྒྱལ་བ་དཔལ་ལྡན་དུས་འཁོར་གྱི། །རྩ་བའི་རྒྱུད་གསལ་
དེའི་འགྲེལ་ཆེན་སོགས། །རྒྱ་བོད་ཡུལ་དུ་དར་ཚུལ་མདོར་བསྡུས་བཤད། །
དེའང་ཐམས་ཅད་མཁྱེན་པ་ཆོས་རྗེ་བུ་སྟོན་ཆེན་པོས་མཛད་པའི་དཔལ་དུས་
ཀྱི་འཁོར་ལོའི་བྱུང་ཚུལ་རིན་ཆེན་འབྱེད་པའི་ལྡེ་མིག་ཞེས་བྱ་བ་ནས་མདོར་
བསྡུས་པ་ནི། འགྲེལ་ཆུང་པད་མ་ཅན་ནས། གཉིས་སུ་མེད་པའི་རྒྱུད་དུས་ཀྱི་
འཁོར་ལོ་འདི་སངས་རྒྱས་མྱ་ངན་ལས་འདས་ནས། ཤམྦྷ་ལར། རྩ་རྒྱུད་
གསུངས་ཅེས་པ་ནི་མི་འཐད་དེ། འདིའི་རྒྱུ་མཚན་ངེས་པ་ཅན་རྒྱུད་འགྲེལ་གང་
ནས་ཀྱང་བཤད་པ་མེད་དོ། །ཡང་ཁ་ཅིག་སྟོན་པ་མྱ་ངན་ལས་འདས་ ཁའི་
ལོར་འབྲས་སྤུངས་སུ་གསུངས་ཟེར་བའང་མི་འཐད་དེ། འགྲེལ་པ་ལས། ས་
གའི་ཉའི་སྐྱ་རེངས་ཤར་བའི་ཚེ་སྟོན་པ་སངས་རྒྱས་ཏེ། དེ་ནས་ཆོས་ཀྱི་འཁོར་
ལོ་བསྐོར་ཞིང་། ཐེག་པ་གསུམ་བསྟན་པ་མཛད་ནས། ཟླ་བ་བཅུ་གཉིས་པའི་
ནག་པའི་ཉ་ལ་ཤཱི་དྷ་ན་ཀ་ཊ་ཀ་ཞེས་པ་སངས་རྒྱས་པའི་ཟླ་བ་བཅུ་གཉིས་པ་
ལ་བཤད་པའི་ཕྱིར་རོ། །ཟླ་བ་བཅུ་གཉིས་པ་ལོ་རེ་བཞིན་ཡོད་པས་སྐྱོན་མེད་
དོ་སྙམ་ན། དེ་ནི་མི་རུང་སྟེ་ནག་ཟླ་ནི་དཔྱིད་ཟླ་དང་པོ་ཡིན་པའི་ཕྱིར་རོ། །འོ་
ན༑ ལོ་འདི་ནས་ནི་དྲུག་བརྒྱའི་ལོས་ཞེས་པ་དང༌། ཡེ་ལེ་ལས་མྱ་ངན་ལས་
འདས་ནས་ལོ་དྲུག་བརྒྱ་ན་ཞེས་བཤད་པ་དང་འགལ་ཞེས་ན་སྐྱོན་མེད་དེ། དེ་
རྒྱ་བོད་ཡིག་ཚང་ཆེན་མོ།
ནི་མྱ་ངན་ལས་འདས་ཡན་ཆོད་ཆོས་བསྟན་པ་ཡིན་ལ་ཆོས་བསྟན་ཟིན་པའི་ལོ་
ནས། དྲུག་བརྒྱ་དང་མྱ་ངན་ལས་འདས་ནས་ལོ་དྲུག་བརྒྱ་གནད་གཅིག་ཏུ་
གསུངས་པའམ། ཡང་ན་འཕགས་པའི་ཡུལ་དུ་ཆོས་ཕྱི་མ་རྣམས་སྟོན་པའི་བར་
ཐམས་ཅད་ཀྱི་ཆ་འབྲས་སྤུངས་སུ་རྒྱུད་བསྟན་པའམ། ཡང་ན། ཚིག་འདི་མ་
འོངས་པ་ལ་འཇུག་པས། མ་འོངས་པ་ཆོས་བསྟན་ཟིན་པའི་ལོ་འདི་ནས་ཞེས།
དགོངས་པ་ཡོད་པས་སྐྱོན་མེད་དོ། །དེས་ན། རང་ལུགས་ནི་རྩ་བའི་རྒྱུད་ལས།
དེ་ནས་ཤམྦྷ་ལར་གྲགས་ནས། །ཕྱག་ན་རྡོ་རྗེའི་སྤྲུལ་པ་ནི། །མི་བདག་ཟླ་
བཟང་རྫུ་འཕྲུལ་གྱིས། །རང་ཉིད་དཔལ་ལྡན་ཆོས་དབྱིངས་བྱོན། །དང་པོར་
གཡས་སུ་བསྐོར་བྱས་ནས། །སྟོན་པའི་ཞབས་ཀྱི་ཆུ་སྐྱེས་གཉིས། །རིན་ཆེན་
མེ་ཏོག་རྣམས་ཀྱིས་མཆོད། །ཡང་དང་ཡང་དུ་ཕྱག་བཙལ་ཏེ། །ཐལ་མོ་སྦྱར་བ་
བྱས་གྱུར་ནས། །རྫོགས་སངས་རྒྱས་ཀྱི་སྤྱན་སྔར་འདུག །ཟླ་བཟང་རྒྱུད་ཀྱི་
གསོལ་འདེབས་དང༌། །སྟོན་པ་སྡུད་པར་བྱེད་པ་པོ། །ཞེས་པ་དང༌། སྟོན་པས་
བྱ་རྒོད་ཕུང་པོ་རུ། །ཤེས་རབ་ཕ་རོལ་ཕྱིན་ཚུལ་བཞིན། །ཆོས་བསྟན་དཔལ་
ལྡན་འབྲས་སྤུངས་སུ། །དེ་བཞིན་གསང་སྔགས་ཚུལ་རབ་གསུངས། །གང་ལ་
གང་གནས་བསྟན་པ་ནི། །སུ་ཡིས་རྒྱུད་ཀྱང་ལུང་གཅིག་བསྟན། །གནས་ནི་
གང་དུ་འཇིག་རྟེན་པའི། །འཁོར་ནི་སུ་ཡིས་རྒྱུ་ཅི་ཡིས། །བྱ་རྒོད་ཕུང་པོའི་རི་
ཆེན་པོར། །ཐེག་པ་ཆེན་པོ་བླ་ན་མེད། །ཤེས་རབ་ཕ་རོལ་ཕྱིན་པའི་ཚུལ། །
བྱང་ཆུབ་སེམས་དཔའ་རྣམས་ལ་བསྟན། །དེ་ནས་གཅིག་ཏུ་མཆོད་རྟེན་ཆེར། །
ཆོས་ཀྱི་དབྱིངས་ཀྱི་དཀྱིལ་འཁོར་དུ། །བྱང་ཆུབ་སེམས་དཔའ་སོགས་རྣམས་
ཀྱི༑ ༑ཐབས་ཅིག་དེ་བཞིན་གཤེགས་པ་བཞུགས། །ནམ་མཁའ་བེམ་མིན་ཤིན་
358
359



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཏུ་དྭངས། །གོ་སྐབས་མེད་པར་རབ་ཏུ་གསལ། །སྣ་ཚོགས་རྡོ་རྗེའི་ཁང་པ་
གནས། །ཆོས་ཀྱི་དབྱིངས་དང་ཡིད་འོང་འབར། །རྒྱུད་ལྡན་སྐྱེས་བུ་རྣམས་
ཀྱིས་ནི། །བསོད་ནམས་ཡེ་ཤེས་དགོངས་པའོ། །ཞེས་གསུངས་པ་དང་མཐུན་
པར་སྟོན་པ་སངས་རྒྱས་ནས། ཟླ་བཅུ་གཉིས་སོང་བ། ནག་ཟླའི་ཉ་ལ་གནས་
དཔལ་ལྡན་འབྲས་སྤུངས་ཀྱི་མཆོད་རྟེན་གྱི་ནང་དུ། སྟེང་འོག་ཏུ་རྒྱང་གྲགས་
ལྷག་པའི་དཔག་ཚད་དྲུག་ཡོད་པར་འོག་ཏུ་ཆོས་དབྱིངས་གསུང་དབང་གི་
དཀྱིལ་འཁོར་དང་། སྟེང་དུ་དཔལ་ལྡན་རྒྱུད་སྐར་གྱི་དཀྱིལ་འཁོར་སྤྲོས་ཏེ་
བདེ་བ་ཆེན་པོའི་གནས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་དང་། སྟོན་པ་
ཤཱཀྱ་ཐུབ་པ་རྡོ་རྗེ་སེང་གེའི་ཁྲི་ལ་དུས་ཀྱི་འཁོར་ལོའི་ཏིང་ངེ་འཛིན་ལ་སྙོམས་
པར་བཞུགས་ནས། དཀྱིལ་འཁོར་མ་བཀོད་པའི་འཁོར་སངས་རྒྱས་བྱང་
སེམས་ཁྲོ་བོ་ལྷ་མོའི་ཚོགས་ཀྱིས་ཡོངས་སུ་བསྐོར་བ། ཉན་པ་པོའི་འཁོར་རྒྱལ་
པོ་དགུ་བཅུ་རྩ་དྲུག་ལ་སོགས་སྐལ་བ་དང་ལྡན་པའི་གདུལ་བྱ་རྣམས་དང༌། ཞུ་
བ་པོ་ཟླ་བ་བཟང་པོས་གསོལ་བ་བཏབ་པ་ལས་འཇིག་རྟེན་དང་འཇིག་རྟེན་
ལས་འདས་པའི་དབང་བྱིན་ནས། ལྷ་དང་ལྷ་མིན་ལ་སོགས་སངས་རྒྱས་ཉིད་
དུ་ལུང་བསྟན་ཏེ། ཆོས་རྩ་བའི་རྒྱུད། སྟོང་ཕྲག་བཅུ་གཉིས་པ་བཀའ་བསྩལ་
ཏོ༑ ༑མདོར་བསྡུས་དང་པོའི་འགྲེལ་པར་རྩ་བའི་རྒྱུད་ཀྱི་ལུང་དྲངས་པ་ལས།
སྟོན་པ་གོའུ་ཏ་མ་སྟོན་པ་པོ། །གནས་ནི་དཔལ་ལྡན་ཆོས་ཀྱི་དབྱིངས། །འཁོར་
ནི་བྱང་ཆུབ་སེམས་དཔའ་སོགས། །མི་བདག་ཟླ་བཟང་ཞུ་བ་པོ། །རྒྱུད་བསྟན་
པ་ནི་མི་རྣམས་ཀྱིས། །བསོད་ནམས་ཡེ་ཤེས་དགོངས་པ་ཅན། །ཞེས་སོ། །
འདི་བསྡུས་ཚུལ་ནི་གསང་བ་སྒྲོན་མའི་རྒྱུད་ལས། གསང་བ་ཆེན་པོའི་རྒྱུད་
རྒྱ་བོད་ཡིག་ཚང་ཆེན་མོ།
འདི་ནི། །ཤེས་པ་དང་ནི་བཤད་པ་སུ། །བཅོམ་ལྡན་འདས་ཀྱིས་བཀའ་བསྩལ་
པ༑ ༑བྱང་ཕྱོགས་སུ་དཔལ་ཕྱག་ན་རྡོ་རྗེའི་གནས་སུ་དེའི་སྤྲུལ་པ་ཨོ་རྒྱན་
གྱི་རྒྱལ་པོ་ཨིནྡྲ་བོ་ཏི་ཞེས་པ་ས་བཅུའི་དབང་ཕྱུག་དེས་ཤེས་པ་དང༌། བཤད་
ས་དང་སེམས་ཅན་ལ་གསལ་བར་བྱེད་དོ། །ཞེས་གསུངས་ལ། རྒྱུད་སྡེ་གཞན་
གྱི་ལུགས་ཀྱིའང་ཕྱག་ན་རྡོ་རྗེས་སྟོན་པ་བཞུགས་དུས་རང་བསྡུས་ནས། རྒྱལ་
པོ་ཨིནྡྲ་བོ་ཏི་འཁོར་བཅས་ལ་བྱིན། གྲུབ་པ་ཐོབ། ཨོ་རྒྱན་སྟོངས་ནས་མཚོར་
གྱུར་པའི་ཀླུ་རྣམས་ལ་ཕྱག་རྡོར་གྱིས་རྒྱུད་རྣམས་གླེགས་བམ་དུ་བཀོད་ནས་
བྱིན་པས་དེ་དག་ཐམས་ཅད་ཀྱང་མིར་གྱུར་ཏེ་ཆོས་འདི་ལ་སྤྱོད་ཅིང་དེ་ནས་
རིམ་གྱིས་ཡུལ་དབུས་ལ་སོགས་པར་འཕེལ་ལོ། །ཕྱག་རྡོར་གྱི་སྤྲུལ་པ་ཟླ་
བཟང་གིས་དུས་འཁོར་རྩ་རྒྱུད་བསྡུས་ཤིང་དེའི་འགྲེལ་བཤད་སྟོང་ཕྲག་དྲུག་
ཅུ་པ་མཛད་ནས། ཤམྦྷ་ལར་རིན་པོ་ཆེ་ལས། དུས་ཀྱི་འཁོར་ལོའི་དཀྱིལ་
འཁོར་བཞེངས། ལྷའི་དབང་ཕྱུག་སྟོན་པ་པོར་བཀོད་ནས་མྱ་ངན་ལས་འདས་
པར་གསུངས་སོ། །སྟོན་པ་པོ་དང་བསྡུད་པ་པོ་དེ་དག་ཐམས་ཅད་གདུལ་བྱའི་
སྣང་ངོར་བསྟན་པ་ཙམ་ཡིན་གྱི། དོན་ལ་གསང་བ་གྲུབ་པ་ལས། འདི་ཡི་
བསྡུད་པར་བྱེད་པ་པོ། །གཞན་དག་ཡོད་པ་མ་ཡིན་གྱི། །བདག་ཉིད་འབའ་
ཞིག་སྨྲ་བར་བྱེད། །རྒྱུད་མཛད་པ་ནི་ཐུགས་རྗེའོ། །ཅེས་གསུངས་སོ། །འདིའི་
ཆོས་ཡུན་ཇི་ཙམ་གནས་ཚུལ་ནི། དུས་འཁོར་བའི་ལུགས་ཀྱི་གླིང་བཅུ་གཉིས་
པོ་འདི། གླིང་རེར་ལོ་སྟོང་བརྒྱད་བརྒྱ་རེ། དྲིལ་བས་ལོ་ཉི་ཁྲི་ཆིག་སྟོང་དྲུག་
བརྒྱ་གནས་པར་གསུངས་སོ། །རིགས་ལྡན་རིམ་པར་རྒྱུད་ཚུལ་ནི། ལྷའི་དབང་
ཕྱུག་ནས། གཟི་བརྗིད་ཅན། ཟླ་བས་བྱིན། ལྷའི་དབང་པོ། སྣ་ཚོགས་
361
360



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གཟུགས། ལྷའི་དབང་ལྡན། འཇམ་དབྱངས་གྲགས་པ་རྣམས་ཀྱིས་བརྒྱ་བརྒྱར་
ཆོས་བསྟན་ཅིང་། འདི་ཡན་རྩ་རྒྱུད་རྩ་འགྲེལ་ལ་འཆད་ཉན་བྱེད་པ་ཡིན། རྩ་
རྒྱུད་ལས། ལོ་འདི་ནས་ནི་དྲུག་བརྒྱའི་ལོ། །ཞེས་པ་ལ། ཆོས་སྟོན་པའི་ལོ་སྟེ་
ཞེས་པ་དང་། ང་མྱ་ངན་ལས་འདས་ནས། ལོ་དྲུག་བརྒྱ་ན། ཞེས་གསུངས་པ་
དང༌། ཟླ་བཟང་མྱ་ངན་ལས་འདས་ནས་ལོ་དྲུག་བརྒྱ་རྣམས། གནད་གཅིག་ཏུ་
རྟོགས་དགོས་སོ། །དེ་ནས་གྲགས་པས་ལོ་བརྒྱ་རྩར་རྒྱུད་བསྟན་པའི་རྗེས་སུ།
དྲང་སྲོང་རྣམས་ཀྱིས་ངོར་རྩ་རྒྱུད་ནས་བསྡུས་པའི། བསྡུས་རྒྱུད་མེ་ཏོག་འཕྲེང་
འཛིན། ཚིགས་བཅད་སྟོང་དང་སུམ་ཅུ་པ་མཛད་དོ། །དེ་ནས་པད་དཀར་གྱིས་
ལོ་བརྒྱར་ཆོས་བསྟན། འགྲེལ་བཤད་སྟོང་ཕྲག་བཅུ་གཉིས་པ་མཛད། དེ་ནས་
བཟང་པོ་དང་རྣམ་རྒྱལ། བཤེས་གཉེན་བཟང་པོ་ཕྱག་དམར། ཁྱབ་འཇུག་
སྦས་པ། ཉི་མ་གྲགས། ཤིན་ཏུ་བཟང་པོ་རྣམས་ཀྱིས་ལོ་བརྒྱ་བརྒྱར་ཆོས་
བསྟན་ཏེ། རིགས་ལྡན་རིགས་ཀྱི་དབུས་སུ་ལས་པས་བསྒྱུར་བའི་དུས་ཀྱི་བུ་
དང་ཚ་བོ་དག་ནི་འདས་གྱུར་པ། །དེའི་དུས་སུ་ངེས་པར་མ་གའི་ཡུལ་དུ་ཀླུ་
ཀློའི་ཆོས་ནི་རབ་ཏུ་འཇུག་པ་དག་ཏུ་འགྱུར། །ཞེས་གྲགས་པའི་བུ་ནས་
བགྲངས་པའི་མི་རབས་བརྒྱད་འདས་པ་ན། ཀླ་ཀློའི་ཆོས་འཇུག་པར་གསུངས་
ལ༑ ཡང་ན་དེ་ནས་ཀླུས་ལོ་བརྒྱ་དང༌། རྒྱ་མཚོ་རྣམ་རྒྱལ་དང༌། རྒྱལ་དཀའ་
ཡིས་ཀྱང་། ལོ་བརྒྱ་བརྒྱར་ཆོས་སྟོན་པར་གསལ་ཏེ། ཀླ་ཀློ་བྱུང་ནས། ལོ་བརྒྱ་
བརྒྱད་ཅུ་ གཉིས་ན། རྒྱལ་ཀ་ཡིས་རྩིས་གཞི་བརྩམས་ ལ། བརྒྱ་ནི། རྒྱ་མཚོ་
རྣམ་རྒྱལ་གྱི་དུས་ཡིན་ལ། རྒྱལ་ཀའི་ཆོས་བསྟན་པ་བརྒྱད་ཅུ་གཉིས་ན་བསྡུས་
རྒྱུད་ཀྱི་ རྩིས་ གཞི་ མཛད་དམ་སྙམ་མོ། །དེ་ནས་ཉི་མ་དང༌། སྣ་ཚོགས་
རྒྱ་བོད་ཡིག་ཚང་ཆེན་མོ།
གཟུགས། ཟླ་བའི་འོད། མཐའ་ཡས། ས་སྐྱོང་། དཔལ་སྐྱོང་སེང་གེ རྣམ་སྣོན།
སྟོབས་པོ་ཆེ། མ་འགགས་པ། མིའི་སེང་གེ དབང་ཕྱུག་ཆེན་པོ། མཐའ་ཡས།
རྣམ་རྒྱལ། དྲག་པོའི་འཁོར་ཅན་ཏེ། དེས་ཀླ་ཀློའི་སྟོབས་འཇོམས་པར་བྱེད་དོ།།
དེ་ལྟར་རིགས་ལྡན་ཉི་ཤུ་རྩ་ལྔའི་རྗེས་སུ་དྲག་པོ་འབྱུང་བར་བཤད་པའི་ཕྱིར།
རིགས་ལྡན་ཉི་ཤུ་རྩ་དྲུག་ཤཱཀྱའི་རིགས་ཀྱི་རྒྱལ་པོ་བདུན་ཏེ། སྤྲུལ་པའི་རྒྱལ་
པོ་སུམ་ཅུ་རྩ་ གསུམ་མོ། །ཞེས་གོང་མ་དག་བཞེད་དོ། །རིགས་ལྡན་ ཕྱི་མ་
རྣམས་ཀྱི་སྐུ་ཚེའི་ཚད་ཀྱང་ལོ་བརྒྱ་བརྒྱར་བླ་མ་མཁན་ཆེན་ལོ་ཙཱ་བའི་གསུང་
ལས་བྱུང་ངོ༌། །དེའི་ལུགས་ལྟར་ན། རྒྱལ་ཀས་རྩིས་གཞི་བརྩམས་ནས། ཆུ་ཕོ་
སྟག་ལོ་ཡར་བཅད་ལ། ལོ་ལྔ་བརྒྱ་དང་དྲུག་སོང་བའི་ཕྱིར། དཔལ་སྐྱོང་འོང་ད
གོས་པར་མངོན་ཏེ། སྔོན་གྱི་གཏམ་རྒྱུད་ དང་མི་མཐུན་པར་སྣང་ངོ༌། །
རྒྱ་གར་དུ་ཇི་ཙམ་ལ་དར་ཚུལ་ནི། ལུགས་གཉིས་ལས། ར་ལུགས་ནི།
དུས་འཁོར་ལ་སོགས་བྱང་ཆུབ་སེམས་པའི་སྐོར་དུ་གྲགས་པའི་ཆོས་འདི་
རྣམས། རྒྱ་གར་ཤར་ཕྱོགས་པའི་རྒྱལ་པོ་རེ་ཧ་པཱ་ལ་དང༌། ལྷོ་ཕྱོགས་ན་ཛའུ་
གདྡྷ་པ། ནུབ་ཕྱོགས་ན། ཀ་ན་པུ་ཛ་ཞེས་པ་དང༌། རྒྱལ་པོ་གསུམ་ཡོད་པའི་
རིང་ལ། ཤར་ཕྱོགས་ཀྱི་ཡུལ་སྡེ་ཆེན་པོ་ཨོདྲིའི་སར་སྐུ་འཁྲུངས་པའི་སློབ་
དཔོན་ཆེན་པོ་སྡེ་སྣོད་ཐམས་ཅད་མཁྱེན་པ་ཙི་ལུ་པཎྜི་ཏས། སངས་རྒྱས་ཚེ་
གཅིག་ལ་འགྲུབ་པ་ལ་སྔགས་ཀྱི་ཐེག་པ་བྱང་ཆུབ་སེམས་དཔའི་འགྲེལ་པས་
གསལ་བར་སྟོན་པ་གཅིག་དགོས་པ། དེ་ཤམྦྷ་ལ་ན་ཡོད་པ་འཚོལ་བར་
དགོངས་ནས་བྱོན་པས། མི་དཀར་པོ་གཅིག་དང་མཇལ་བ་འཇམ་དཔལ་གྱི་
སྤྲུལ་པ་ཡིན་པར་གོ་ནས་ཞུས་པས། དེས་དབང་རྒྱུད་འགྲེལ་པ་མན་ངག་
363
362



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཐའ་དག་གནང་། མ་ལུས་པ་ཁོང་དུ་ཆུད་པར་བྱིན་གྱིས་བརླབས་ནས། ཕྱིར་
བྱོན་པས། རྒྱ་གར་ཤར་ཕྱོགས་སུ་འཕེལ་ལོ། །ཡང་ལུགས་གཅིག་ལ་ཙི་ལུ་
པཎྜི་ཏ་དེ་རྣལ་འབྱོར་པ་གཅིག་གི་བུ་ཡིན་པས། ཕས་ཤམྦྷ་ལར་ཁྲིད། དགེ་
སློང་གཅིག་དང་མཇལ། དེས་བྱིན་གྱིས་བརླབས། ཁོང་དུ་ཆུད་ནས་ཡུལ་དུ་
བྱོན་ཏེ་རབ་ཏུ་བྱུང་བའི་མཚན་ཙི་ལུ་པ་ཞེས་གྲགས་སོ། །སློབ་དཔོན་དེས་ཀ་
ཏ་ཀའི་རྒྱལ་པོའི་སར་བཞུགས་པས། སློབ་མ་གསུམ་བྱུང་བ། དེ་བས་རྒྱུད་
འགྲེལ་རྣམས། གླེགས་བམ་དུ་འབྲི་བར་ཞུས་ནས་བྲིས་སོ། །སློབ་མ་གསུམ་
པོའི་ནང་ནས། ཤར་ཕྱོགས་བྷངྒ་ལར་སྐུ་འཁྲུངས་པའི་པཎྜི་ཏ་ཨ་ཙརྱས་ཞུས་
ནས་མ་ལུས་པར་ཐུགས་སུ་ཆུད་ཅིང་ཉམས་སུ་བཞེས་སོ། །དེའི་སྐབས་སུ།
རྒྱལ་པོ་གཞན་གཅིག་གི་དམག་བྱུང་ནས་རྒྱུད་འགྲེལ་གྱི་དཔེ་རྣམས་དངོས་སུ་
སྦས། རྟིང་ལ་ལྟས་པས་བདེ་ཀྱེ་གཉིས་ཀྱི་འགྲེལ་པའི་བཤམ་མ་ཚང་འདུག་པ།
འབྲི་ བར་ ཞུས་ པས་མཁའ་ འགྲོ་ མས་ སྦས་ པ་ ཡིན་ པས། འབྲིར་ མི་ རུང་
གསུངས་ནས་མ་གནང་། ཙི་ལུ་པཎྜི་ཏ་སླར་རྒྱ་གར་དུ་གཤེགས་སོ། །དེ་ནས་
པཎྜི་ཏ་ཨ་ཙརྱས། ནཱ་ལེནྡར་སྐུ་འཁྲུངས་པའི་དུས་ཞབས་པ་ཆེན་པོ་ལ་
གསུངས་སོ། ཁ་ཅིག་དུས་ཞབས་པ་དེ་ལ། སྒྲོལ་མས་ལུང་བསྟན་ཤམྦྷ་ལར་
བྱོན་པའི་ལམ་དུ་སྤྱན་རས་གཟིགས་ཀྱིས། མ་ལ་ཡའི་ཚལ་གྱི་དཀྱིལ་འཁོར་
ནང་དུ་ཁྲིད་ནས་དབང་བསྐུར་རྒྱུད་འགྲེལ་རྣམས་བཤད་ནས། དཔེ་ཐམས་
ཅད་ཀྱང་གནང་སྟེ་བྱོན་ནོ། །དེ་ལ་སློབ་མ་མཆོག་བཞིའི་ནང་ནས། ཤར་
ཕྱོགས་སུ་འཁྲུངས་པའི་དུས་ཞབས་པ་ཆུང་བ་མཚན་བོ་དྷི་པ་ཡང་ཟེར། ནཱ་
ལེནྡྲ་པའང་ཟེར་བ་དེས། ནཱ་ལེནྡྲར་དུས་འཁོར་ལྷ་ཁང་བཞེངས། སྒོ་གོང་ལ་
རྒྱ་བོད་ཡིག་ཚང་ཆེན་མོ།
རྣམ་བཅུ་དབང་ལྡན་དང༌། དེའི་འོག་ཏུ་གང་ཞིག་དང་པོའི་སངས་རྒྱས་མི་ཤེས་
པ་དེ་རྣམས་ཀྱིས་མཚན་ཡང་དག་པར་བརྗོད་པ་མི་ཤེས་ཅེས་པ་ནས། རྡོ་རྗེ་
འཛིན་པའི་ལམ་དང་བྲལ་བ་སྟེ་འཁོར་བའོ། །ཞེས་པའི་བར་བྲིས་པས་གཙུག་
ལག་ཁང་ན་བཞུགས་པའི་པཎྜི་ཏ་ལྔ་བརྒྱ་ཙམ་གྱི་རྒྱུད་མ་རངས་པ་བཏུལ་ནས།
ཐམས་ཅད་སློབ་མ་གྱུར་ཏོ། ཁྱད་པར་དུ་མཉྫ་ཀིརྟི་དང་། ཟླ་མགོན་དང་། ཙ་
མི་ལ་སོགས་པའི་མཁས་པ་མང་དུ་བྱུང་ཞིང་ཤིན་ཏུ་དར་བར་བྱས་ཤིང་། དེ་
ནས་བལ་པོ་ཡེ་རང་དུ་འཁྲུངས་པའི་པཎྜི་ཏ་མ་ཧཱ་ཤྲཱི་བྷ་དྲས་མཁས་པ་ལྔ་ལ་
གསན། ཁྱད་པར་དུ་མཉྫཀིརྟིའི་རྗེས་སུ་འབྲང་ངོ༌། །འབྲོའི་ལུགས་ནི་རིགས་
ལྡན་རྒྱལ་པོ་དཔལ་སྐྱོང་ཆོས་འཆད་དུས། གཤིན་རྗེ་གཤེད་ཀྱི་རྣལ་འབྱོར་པ་
ཡབ་ཡུམ་གཉིས་ཀྱིས་དེའི་རྒྱུད་ལས་བྱུང་བ་ཁྱེའུ་གཅིག་འཁྲུངས་པ་དེ་ཆེར་
སྐྱེས་ནས། བྱང་ཆུབ་སེམས་དཔའི་ཆོས་སྐོར་ཚོལ་བ་ལ། ཤམྦྷ་ལར་བྱོན་
པ་དཔལ་སྐྱོང་གིས་མཁྱེན་ནས། དེའི་གདོང་དུ་བྱོན་ནས་ཟླ་བ་བཞིའི་བར་ལ་
ཆོས་གསུངས། དེའི་བུམ་པ་གང་བྱོ་ཐུགས་ལ་བཟུང་ནས། ཕྱིར་བྱོན་པས་
འཇམ་དཔལ་གྱི་སྤྲུལ་པར་གྲགས་ཤིང༌། དེའི་མཚན་ཡང་དུས་ཞབས་པ་ཟེར་
རོ༑ །དེའི་སློབ་མ་མང་དུ་བྱུང་བའི་ནང་ནས། ཡོན་ཏན་བླ་མ་དང་མཚུངས་
པ་སྲས་ནཱ་ལེནྡྲ་པ། དུས་ཞབས་པ་ཆུང་བར་གྲགས་སོ། །དེའི་དུས་སུ་ཁ་
ཆེར་བྲམ་ཟེའི་བུ་ཟླ་མགོན་ཟེར་བ་བློ་རྣོ་བ་གཅིག་བྱུང་བས། སྔ་སོར་ཕྱི་རོལ་
པའི་ཆོས་བསླབས། དེ་རྟིང་ཡུམ་གྱི་འདོད་བཞིན། ཁ་ཆེའི་པཎྜི་ཏ་བྲམ་ཟེ་
ཞབས་ལ་ཞུས་དབང་མདོར་བསྟན་གྱི་དཔེ་གཟིགས་པས། ཤིན་ཏུ་དད་ནས་མ་
ག་དྷར་བྱོན། དུས་ཞབས་པ་ཡབ་སྲས་དང་མཇལ། བྱང་ཆུབ་སེམས་དཔའི་
364
365



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཆོས་སྐོར་མ་ལུས་པར་ཞུས་སོ། ཁ་ཆེ་རིན་ཆེན་རྡོ་རྗེ་ལ་གཙང་པ་ཟླ་མགོན་མ་
ཐུབ་པ། རིན་ཆེན་རྡོ་རྗེ་ན་རེ། ང་ལ་སློབ་མ་མི་དད་པར་འོང་བས། ཁྱོད་བོད་
དུ་བྱོན་གསུངས། དེ་ནས། ཆོས་འདི་བོད་དུ་སྤེལ་དགོངས་ནས། བོད་ཡུལ་དུ་
བྱོན་ནས་དར་བར་མཛད་པའོ། ། །
དུས་ཀྱི་འཁོར་ལོ་བོད་དུ་དར་ཚུལ་ལའང་། ལུགས་གཉིས་ཏེ། འབྲོའི་
ལུགས་ལ། ཁ་ཆེ་ཟླ་མགོན། བོད་དུ་བྱོན། ཁ་རག་གཉོས་ལ་བབས། འགྲེལ་
པ་དྲི་མེད་འོད་ཀྱི་ཕྱེད་བསྒྱུར། དེའི་འཕྲོ་ལ་འཕན་ཡུལ་གྲབ་ཏུ་བྱོན་ནོ། །
ཞང་ཕུ་ཆུང་བས། སྦྱིན་བདག་དང་འབྲོས་ལོ་ཙཱ་བྱས་ནས་ཚང་མར་བསྒྱུར།
གྲབ་ཏུ་འཁྲུངས་པའི་སྒོམ་པ་དཀོན་མཆོག་བསྲུང་ལ་གཞུང་མན་ངག་མ་ལུས་
པར་གནང་། དེས་ནོར་བཟང་གི་སྒྲོ་གནམ་ལ་རྩེགས་ལ་གནང༌། འདི་ལ་རྟིང་
མ་ཁ་ཆེ་ཟླ་མགོན་གྱིས་ཀྱང་གནང་བར་བྱེད་དོ། །སྒོ་གནམ་ལ་རྩེགས་ཀྱིས་
གངས་ཏེ་སིར་སྐུ་འཁྲུངས་པའི་རྔམ་ཁྲོམ་པ་དད་པ་རྒྱལ་པོའི་སྲས་བཞིའི་ཆུང་
བ་བླ་མ་ཡུ་མོ་བ་ལ་གནང་། དེས། སྐུའི་སྲས་དྷརྨ་ཤ་ར་ལ། དེས་གྲུབ་ཐོབ་
ནམ་མཁའ་རྒྱལ་མཚན་ལ། དེས་འཇམ་གསར་ལ་གཡས་རུ་སྨོན་མཁར་གྲོང་
ཆུང་དགོན་པར་གནང་། དེ་ལ་བླ་མ་རྒ་ལོས་གསན་པའོ། ། །
རྭ་ལུགས་ལ། སྙ་ནམ་སྣང་ཡུལ་དུ་སྐུ་འཁྲུངས་པའི། རྭ་ལོ་ཙཱ་རྡོ་རྗེ་
གྲགས་ཀྱི་དབོན་པོ་ར་ལོ་ཙཱ་བ་ཆོས་རབ་ཀྱིས། དུས་འཁོར་གྱི་ཆོས་དོན་དུ་
གཉེར་བ་ལ་བལ་ཡུལ་དུ་བྱོན། པཎྜི་ཏ་ས་མན་ཤྲཱི་བྷ་དྲ་ལ་ལོ་ལྔ་ཟླ་བ་བཅུ་
ཞག་ལྔར་སྦྲེལ་ནས་ཞུས་པས། རྒྱུད་འགྲེལ། བཤད་བཀའ། དབང་བཀལ།
མན་ངག་དང་བཅས་པ་མ་ལུས་པར་གནང་། པཎྜི་ཏ་བོད་དུ་སྤྱན་དྲངས་
རྒྱ་བོད་ཡིག་ཚང་ཆེན་མོ།
ནས་བཤད་བསྒྱུར་གཏན་ལ་ཕབ་སྟེ། ཆེས་དར་བར་མཛད་དོ། །དེས་སྲས་བླ་ ་
མ་ཡེ་ཤེས་སེང་གེ་ལ་གནང༌། དེས་རྭ་འབུམ་སེང་ལ་གནང༌། དེ་ལ་སྔོན་གྱི་
ཁམས་པ་གྲྭ་ལོ་ཆེན་པོའི་དབོན་རྒྱུད་དང༌། སྐྱེ་བ་བཞེས་པ། རྗེ་བཙུན་གྲྭ་ལོས་
ཞུས་པ་ཡིན་ཏེ། ཡབ་མེས་ནི་མི་ཉག་གཞོན་ནུ་སྙིང་པོ་ལ་སྲས་གཞོན་ནུ་སེང་
གེ་དེའི་སྲས་རིག་འཛིན་སྙིང་པོ། དེས་རོང་གི་རྒྱ་མ་བའི་ཡུལ་བཟུང་། དེའི་
སྲས་རྡོ་རྗེ་སེང་གེས་རོང་མཁར་ཕུག་བཟུང་། དེ་ལ་སྲས་བཞི་བྱུང་བའི་ཆེ་བ།
ཡེ་ཤེས་རྡོ་རྗེས་གདན་ས་གཡེན་དམར་བཟུང་གྲུབ་ཐོབ་དབང་ཕྱུག་རྒྱལ་པོ་
ཡང་ཟེར་རོ། །དེའི་སྲས། རྗེ་བཙུན་གྲྭ་ལོ་ཡིན་ཏེ་དགུང་ལོ་གསུམ་པ་ལ་ཁ་ཆེ་
པཎ་ཆེན་ཤཱཀྱ་ཤིས་སཾ་སྐྲྀ་ཏའི་སྐད་ཀྱིས་ཆོས་གསུངས། འོད་གསལ་ཆུང་ངུ་
སློབ་གཉེར་ལ་བཞུགས་དུས། བར་ཆད་བརྩམས་པས་ཐར་པར་དཔྱལ་ཆོས་
བཟང་ལ་གཤེད་དམར་གྱི་དབང་ཞུ་རུ་བྱོན་པས་བར་ཆད་ཀྱིས་མ་ཚུགས། དེ་
རྟིང་རྭ་འབུམ་སེང་ལ། དུས་འཁོར་གྱི་གཙོ་བྱས་རྭ་ལུགས་ཀྱི་ཆོས་ཐམས་ཅད་
མ་ལུས་པར་ཞུས་ནས། འགྲོ་བའི་དོན་རྒྱ་ཆེན་མཛད་ནས་དགུང་ལོ་བརྒྱད་ཅུ་
པ་ཆུ་ཕོ་རྟ་ལོ། ཆོ་འཕྲུལ་ཆེན་པོའི་ཡར་ངོའི་ཚེས་བརྒྱད་ཀྱི་སྔ་དྲོ་སྐུ་གཤེགས་
སོ༑ །དེའི་སྲས་ཆེ་བ། རྒྱ་གར་གྲགས་རབ་ཏུ་བྱུང་བའི་མཚན་སློབ་དཔོན་
ནམ་མཁའ་དཔལ། དེས་གཡེན་དམར་གདན་ས་བཟུང་། གཙུག་ལག་ཁང་
བཞེངས། སྲས་གཉིས་པ་བླ་མ་ཤེས་རབ་སེང་གེས་ཀྱང་གདན་ས་བཟུང༌།
དུས་འཁོར་ལ་སོགས་ཡབ་ཆོས་རྣམས་ཚང་བར་མཁྱེན། དགུང་ལོ་བཞི་བཅུ་
པ་ལ། དབོན་པོ་རྡོ་རྗེ་རྒྱལ་མཚན་ལ་གཏད་ནས། རྨུའི་ཤ་ས་བར་བཏབ།
གཙུག་ལག་ཁང་བཞེངས། འགྲོ་དོན་རྒྱ་ཆེར་མཛད་ནས། ཡོས་ལོ་ཟླ་བ་དགུ་
367
366



རྒྱ་བོད་ཡིག་ཚང་ཆེན་མོ།
སྐོར་གསུམ་ཟེར་བའོ། །ཕ་རྒྱུད་མ་རྒྱུད་གཉིས་སུ་མེད་པའི་རྒྱུད། །རྒྱུད་ཀུན་ ་
སྙིང་པོ་བྱང་ཆུབ་སེམས་དཔའི་ཆོས། །ཆོས་ཀྱི་གཏེར་མཛོད་དུས་འཁོར་བྱོན་
ཚུལ་འདིས། །འདི་ཕྱིར་འགྲོ་ཀུན་དམ་ཆོས་སྤྱོད་པར་ཤོག། །།
༈ པཎ་ཆེན་ཤཱཀྱ་ཤྲཱིའི་སློབ་བརྒྱུད་ཚོགས་པ་སྡེ་བཞིའི་མཁན་རབས་
བཞུགས།
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པའི་ཚེས་བཅུ་ལ་ཤངས་བར་དུ་སྐུ་གཤེགས་སོ། །སྲས་གསུམ་པ་སློབ་དཔོན་
རྣལ་འབྱོར་གྱི་སྲས་བླ་མ་དྷརྨ་ཀ་ར་སིདྡྷི་དེའི་སྲས། བླ་མ་རྡོ་རྗེ་རྒྱལ་མཚན་
དཔལ་བཟང་པོ་བ་ཆུ་མོ་ལུག་ལོ་ལ་འཁྲུངས། འཇམ་དབྱངས་རིན་རྒྱལ་བ་
དང༌། སློབ་དཔོན་ཤེར་རྒྱལ་བ་ལ། དགེ་ཚུལ་གྱི་མཁན་སློབ་ཞུས། དགུང་ལོ་
བཅུ་ དྲུག་ པ་ ལ་དུས་ འཁོར་ གསུངས། གཡེན་ དམར་ གདན་ ས་ བསྐྱངས།
མཁན་ཀ་བཞི་པ་དང༌། མཁན་པོ་ཞལ་སྔ་བ་ལ་མཁན་སློབ་ཞུས་ཏེ་བསྙེན་
རྫོགས་མཛད། དུས་འཁོར་བཤད་གྲྭ་བསྐྱངས། བླ་མ་ཤེས་རབ་སེང་གེའི་དྲུང་
དུ་དུས་འཁོར་གྱི་གཙོ་བྱས་པའི། མདོ་རྒྱུད་དབང་བཀའ་མན་ངག་ཐམས་ཅད་
བུམ་པ་གང་བྱོ་ཞུས་པས་གནང་། ཤིན་ཏུ་མཁས་པའི་གྲགས་པ་ཆེ་བས་ཧོར་
རྒྱལ་པོས། ཁྱི་ལོ་ལ་རྒྱ་ནག་དུ་གདན་དྲངས། འགྲོ་དོན་དཔག་ཏུ་མེད་པ་
མཛད་ནས་གླང་ལོ་ཟླ་བ་བཅུ་པའི་ཚེས་གཅིག་ལ་ཞི་བར་གཤེགས་སོ། །བླ་མ་
དམ་པ་དེའི་དྲུང་དུ་བདག་གིས་ཟླ་བ་དགུའི་བར་ལ་འབྲེལ་ནས་དུས་འཁོར་
རྒྱུད་འགྲེལ། མན་ངག་དང་བཅས་པ་དང་། གསུང་གི་བདུད་རྩི་མྱངས་པའོ། །
གཞན་ཡང་། དུས་འཁོར་ལ་ཙ་མིའི་ལུགས་ལ་སོགས། འགྱུར་མི་གཅིག་པ་
བཅོ་ལྔ་བཅུ་དྲུག་ཙམ་ཡོད་ཀྱང་། བཤད་པའི་བཀའ་མན་ངག་དང་ལྡན་པ་
ནི་གཙོ་ཆེ་བ་གསུམ་གྱི་རྒྱུན་ལས་བྱུང་བ་ཡིན་ནོ། །བྱང་ཆུབ་སེམས་དཔའི་
ཆོས་སྐོར་གསུམ་ནི། དུས་འཁོར་ལ་སྤྱན་རས་གཟིགས་ཀྱི་སྤྲུལ་པ་རྒྱལ་པོ་པད་
མ་དཀར་པོས་མཛད་པའི་པད་མ་དཀར་འགྲེལ། ཀྱེ་རྡོར་ལྷ་གཉིས་ལ་བྱང་
ཆུབ་སེམས་དཔའ་རྡོ་རྗེ་སྙིང་པོས་མཛད་པ། རྡོ་རྗེ་སྙིང་འགྲེལ་བདེ་མཆོག་
ལ་ཕྱག་ན་རྡོ་རྗེས་མཛད་པ་ཕྱག་རྡོར་སྟོད་འགྲེལ་དེ་རྣམས་ལ་སེམས་འགྲེལ་
ན་མོ་བུདྡྷ་བོ་དྷི་བྷེ། ཚོགས་གཉིས་ཡོངས་རྫོགས་ཐུབ་པའི་རྒྱལ་ཚབ་
མཆོག །ཚོགས་ཀྱི་ལམ་ཞུགས་དགེ་འདུན་འདུས་པའི་གཙོ། །ཚོགས་པ་སྡེ་
བཞིའི་བསླབ་བརྒྱུད་མཁན་རབས་དང༌། །ཚོགས་སྡེ་བཞིའི་སྤྱི་དང་བྱེ་བྲག་
འདི་ལྟར་སྣང་། །དེའང་དམ་པའི་ཆོས་ཉིན་མོ་ལྟར་གསལ་ཞིང་། བསྟན་པའི་
རྒྱུན་ཆུ་བོ་ལྟར་རིང་བར་མཛད་པའི། ཚོགས་སྡེ་བཞིར་གྲགས་པ་འདི་ཉིད་ཀྱི་
སློབ་བརྒྱུད་ནི། ཐོག་མར་ཐུབ་པའི་དབང་པོ། ཤཱ་རིའི་བུ། སྲས་སྒྲ་གཅན་
འཛིན། བྲམ་ཟེ་སྒྲ་གཅན་འཛིན། ཀླུ་སྒྲུབ། གུ་ན་མི་ཏི། རཏྣ་མི་ཏྲ། དྷརྨ་པཱ་ལ།
གུ་ན་པ་ཏི། ཆོས་ཀྱི་ཕྲེང་བ། འབྱུང་གནས་སྦས་པ། དེས་ཁ་ཆེ་པཎ་ཆེན་ཤྲཱི་བྷ་
དྲ་ལའོ། །པཎ་ཆེན་འདི་ནི་སངས་རྒྱས་མྱ་ངན་ལས་འདས་ནས། ལོ་སུམ་སྟོང་
ཉིས་བརྒྱ་ལྔ་བཅུ་རྩ་བརྒྱད་སོང་བའི་ཆུ་ཕོ་སྟག་གི་ལོར། ཁ་ཆེ་ཁྲི་བརྟན་གྱི་
གྲོང་ཁྱེར་བྱེ་བྲག་ཛ་ཤོ་དྷ་ར་ཞེས་དབང་ཕྱུག་ཆེན་པོའི་གནས་སུ་ཡབ་ཚོང་
དཔོན་ས་མ་ཡ་དང༌། ཡུམ་སུ་བྷ་གའི་སྲས་སུ་སྐུ་འཁྲུངས་མཚན་ཆོས་ཀྱི་རྒྱལ་
མཚན་ཞེས་པར་བཏགས་ཏེ། གཞོན་ནུ་ཉིད་ནས་ནང་པའི་བསྟན་པ་ལ་རབ་ཏུ་
368
369



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མོས་ཤིང་། དགུང་ལོ་བཅུ་ནས་ཚངས་སྤྱོད་ཀྱི་དགེ་བསྙེན་ནོད། སྒྲ་རིག་པ་ལ་
སོགས་པ་དང༌། ཕྱི་ནང་གི་མདོ་རྒྱུད་བསྟན་བཅོས་མཐའ་དག་ལ་སྦྱངས། ཉི་
ཤུ་རྩ་གསུམ་པ་ལ་དགེ་འདུན་ཡོད་པར་སྨྲ་བའི་སྡེ་ལ་རབ་ཏུ་བྱུང་། དམ་བཅའ་
བཞི་མི་སྤོང་བའི་དམ་བཅས། སུམ་ཅུ་པ་ལ་མཁན་པོ་ཤནྟ་ཀ་ར་དང༌། ལས་
སློབ་ད་ཤ་བྷ་ལ། གསང་སྟོན་ད་ན་ཀ་ར་ལ་སོགས་དགེ་འདུན་མང་པོའི་དབུས་
སུ་བསྙེན་པར་རྫོགས་པར་མཛད་དེ་གནས་ལྔ་མཁྱེན་པའི་པཎྜི་ཏ་ཆེན་པོར་
གྱུར། ཡི་དམ་ལྷ་མང་པོའི་ཞལ་གཟིགས། ཨུ་རྒྱན་གྱི་ཞིང་སྐྱོང་མཁའ་འགྲོ་
དང་། སིང་གྷ་ལའི་དགེ་སློང་དགྲ་བཅོམ་གྱིས་མ་བྱོན་སངས་རྒྱས་གསུམ་པར་
ལུང་བསྟན་ཐོབ། རྩ་བའི་བླ་མ་པཎ་ཆེན་དྷེ་ཝ་པུརྩེ་དང༌། རྗེ་བཙུན་བྱམས་
མགོན་གྱིས་བྱང་ཕྱོགས་སུ་འགྲོ་བའི་དོན་ཆེ་བར་ལུང་བསྟན་ཅིང་། གཙུག་
ཏོར་གདུགས་དཀར་དང་། གསེར་མདོག་ཅན་དང་། རྣམ་ཐོས་ཀྱི་བུ་ལ་སོགས་
པས་བྱང་ཕྱོགས་སུ་སོང་ཞིག་པར་ཡང་དང་ཡང་དུ་བསྐུལ་བས། འཇིག་རྟེན་
གྱི་ཉི་མ་ཤར་ནུབ་ཏུ་རྒྱུ་ཡང་འགྲོ་བའི་ཉི་མ་འདི་ནི། ལྷོ་ནས་བྱང་དུ་རྒྱུ་བར་
ཆད་པའི་དུས་སུ། ཆོས་སྐྱོང་མགོན་པོ་དང་གཟའ་སྐར་ལ་སོགས་པས་ཀྱང་
སྤྲུལ་པ་བསྟན་ནས། ལམ་དུ་བསུ་སྐྱེལ་དང་གྲོགས་མཛད་ཅིང་བོད་རྒྱལ་
འོད་སྲུངས་ཀྱི་བརྒྱུད་ཡར་ཚེ་བ་ཏྲི་ཏི་སྨྲལ་གྱི་བཀའ་དང༌། ཁྲོ་ཕུ་ལོ་ཙཱ་བ་
བྱམས་པའི་དཔལ་གྱི་མོས་མཐུ་ལ་བརྟེན་ནས་པཎ་ཆེན་གྱིས་དགུང་ལོ་བརྒྱད་
ཅུ་རྩ་ལྔ་བཞེས་པ། མེ་ཕོ་སྟག་ལོ་ལ་ཁྲོ་ཕུར་ཕྱག་ཕེབས། འཁོར་པཎ་ཆུང་
དགུ་དང་བཅས་པས་ལོ་བཅུ་གཉིས་ཀྱི་བར་ལ་བོད་དབུས་གཙང་དུ་བཞུགས་
ནས་ཐུབ་བསྟན་ཉིན་མོ་ལྟར་གསལ་བར་མཛད་ཅིང་། ས་ཁྲོ་དཔྱལ་གསུམ།
370
རྒྱ་བོད་ཡིག་ཚང་ཆེན་མོ།
གཙང་པོ་བ་ཚུལ་ཁྲིམས་མཛེས་དང༌། རྡོར་བྱང་རྣམ་གཉིས་ལ་སོགས་གདུལ་
བྱ་མང་པོ་སྨིན་པར་མཛད། གདན་ གཅིག་པའི་ སྲོལ་བཙུགས་ནས། དགུང་
ལོ་དགུ་ཅུ་རྩ་བདུན་པ་ལ། རྒྱ་གར་ལ་བཞུད་ལམ་དང་བསྡོམས་རྒྱ་གར་ལ་ལོ་
གཉིས་སོང་རྟིང་དགུ་བཅུ་རྩ་དགུ་བཞེས་པ་ས་མོ་ཡོས་བུའི་ལོ་ལ་ཆོས་ཀྱི་
དབྱིངས་སུ་གཤེགས་སོ། ཁ་ཆེ་པཎ་ཆེན་ཤཱཀྱ་ཤྲྰི་བོད་དུ་བྱོན་པའི་དུས་ཕྱག་
ཕྱིར་རྒྱ་གར་པའི་པཎ་ཆུང་དགུ་ཡོད་དེ། པཎྜི་ཏ་སུ་ག་ཏ་ཤྲཱི་བོད་སྐད་དུ་བདེ་
གཤེགས་དཔལ་བྱ་བ་དེ་དབུ་མ་དང་ཕར་ཕྱིན་ལ་མཁས་སོ། །པཎྜི་ཏ་ཛ་ཡ་
རཏྣ་རྒྱལ་བས་སྦྱིན་སྔགས་དང་འདུལ་བ་ལ་མཁས། པཎྜི་ཏ་བི་བྷུ་ཏི་ཙནྡྲ་རྣམ་
པར་སྦྱོར་བའི་ཟླ་བ་སྒྲ་དང་མངོན་པ་ལ་མཁས། པཎྜི་ཏ་དཱ་ན་ཤཱི་ལ་སྦྱིན་པ་
ཚུལ་ཁྲིམས་དེ་ཚད་མ་དང་ཆོས་མཆོག་ལ་མཁས། པཎྜི་ཏ་སཾ་གྷ་ཤྲཱི་དགེ་འདུན་
དཔལ་དེ་སྒྲ་ཙནྡྲ་པ་དང་མངོན་པ་མཛོད་ལ་མཁས། པཎྜི་ཏ་སུ་མ་ཏི་གནྡྷ་བློ་
བཟང་རྒྱ་མཚོ་དེ་མངོན་པ་གོང་འོག་ལ་མཁས། པཎྜི་ཏ་ཀ་ལ་ཙན་ཀྲི་དུས་
འཁོར་ལ་མཁས། པཎྜི་ཏ་ཛི་ན་གུཔྟ་རྒྱལ་བས་སྦས་པ་བྱམས་ཆོས་ལ་མཁས།
པཎྜི་ཏ་མཧཱ་བྷོ་ཏི་བྱང་ཆུབ་ཆེན་པོ་བྱ་བ་དེ་ཕར་ཕྱིན་དང་སྤྱོད་ཕྱོགས་ལ་མཁས་
དེ་ཐམས་ཅད་ལ་ཁྲོ་ཕུ་ལོ་ཙཱ་བ་བྱམས་པའི་དཔལ་གྱིས་རང་རང་གི་ཆོས་དེ་པ་
ལ་དྲི་བ་བྱས་པས་དཔོན་སློབ་ཐམས་ཅད་ཐུགས་ཤིན་ཏུ་མཉེས་ནས། མང་ཉ་
ལོ་ཙཱ་བར་མཚན་གསོལ་ལོ། །པཎ་ཆེན་དབུས་སུ་ཕེབས་དུས་ཆུ་ཤུལ་སྤྲོག་མ་
དགོན་པར་དགེ་འདུན་བཅུ་གཅིག་བསྙེན་རྫོགས་མཛད་པའི་ནང་ནས་གཙང་
པོ་བ་ཚུལ་ཁྲིམས་མཛེས་ཀྱིས་བླ་མ་རྒྱ་གར་ལ་གཤེགས་རྟིང་ལོ་དགུའི་བར་ལ་
གཏན་གཅིག་པའི་མཁན་པོ་ལོ་དགུ་མཛད། དེ་དུས་ཚོགས་པ་སྡེ་གཅིག་ཡིན།
371



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཁན་པོ་རྡོ་རྗེ་དཔལ་དང༌། བྱང་ཆུབ་དཔལ་གཉིས་ཀྱིས་པཎ་ཆེན་གྱི་ཕྱག་
ཕྱིར་འགྲོ་བར་ཞུས་པས། ཟུལ་ཕུའི་ནམ་ཟ་འཕྲེད་གསོལ་ལ་འདུལ་བ་ཉོན་
གཙང་པོ་པའི་བླ་མཆོད་གྱིས་ལ། དགེ་སློང་བཞི་སྡེ་དང་མ་བྲལ་བར་གྱིས་
གསུངས་པ་བཞིན་མཛད། གཙང་པོ་མ་གཤེགས་ནས་སྙེ་མོ་མཚོ་མཐའ་བ།
མཁན་པོ་རྡོ་རྗེ་དཔལ་བས་མཁན་པོ་དང༌། ལྷོ་བྲག་པ་བྱང་ཆུབ་དཔལ་བས་
སློབ་དཔོན་བྱས་ནས་ལོ་ཉི་ཤུ་རྩ་གཉིས་ཀྱི་བར་ལའང་ཚོགས་སྡེ་གཅིག་ཡིན།
དེ་མཚམས། ལོགས་སུ་འཐེན་བཞེད་ནས་སོ་སོར་གྱེས་པས། ཚོགས་པ་སྡེ་
གཉིས་བྱུང་། མཁན་པོ་རྡོ་རྗེ་དཔལ་བའི་རྗེས་ལ་སྙི་མོ་བ་མཁན་པོ་སངས་
རྒྱས་དཔལ་བས་ལོ་སུམ་ཅུ་རྩ་བདུན་མཛད་པའི་ལོ་བཞི་སོང་ནས། གཞུ་སྒྲ་པོ་
བ་མཁན་པོ་དཀོན་མཆོག་རྒྱལ་མཚན་ཟུར་དུ་གྱེས་ནས་བྱེ་རྫིང་ཚོགས་པར་
གྲགས། མཁན་པོ་ལོ་བཅུ་མཛད་དེ་ནས་ཡར་ལུང་ཤེལ་ས་མཁན་པོ་ཐུགས་རྗེ་
དཔལ་གྱིས་ལོ་ཉི་ཤུ་རྩ་གསུམ། བཙན་ཐང་པ་མཁན་པོ་དར་མ་དཔལ་བཟང་
གིས་ལོ་ལྔ། གན་པ་བ་མཁན་པོ་ཀུན་དགའ་དཔལ་གྱིས་ལོ་ལྔ། ཡར་ལུང་ཐང་
པོ་ཆེ་བ་མཁན་པོ་གཞོན་ནུ་བཟང་པོས་ལོ་གཉིས། མལ་གྲོ་བ་མཁན་པོ་ཚུལ་
ཁྲིམས་དཔལ་གྱིས་ལོ་བཅོ་ལྔ། ཤེལ་སྒང་པ་མཁན་པོ་སངས་རྒྱས་གཞོན་ནུས་
ལོ་ཉི་ཤུ་རྩ་གཉིས། གྱེ་རེ་གླང་ར་བ་མཁན་པོ་དར་མ་བཟང་པོས་ལོ་བརྒྱད།
སྦུ་སྡེ་བ་མཁན་པོ་ཚུལ་མགོན་གྱིས་ལོ་བཅུ་གཉིས། སྲེག་ཞིང་པ་མཁན་པོ་
བསོད་ནམས་འོད་ཟེར་གྱིས་ལོ་བཅོ་ལྔ། བུ་སྡེ་གནས་གསར་པ་མཁན་པོ་རིན་
ཆེན་ཚུལ་ཁྲིམས་ཀྱིས་ལོ་གཅིག རྫོང་སྒྲེ་མང་པ་མཁན་པོ་བསོད་ནམས་ཤེས་
རབ་ཀྱིས་ལོ་དགུ། འཐོན་པ་མཁན་པོ་ཤེས་རབ་མགོན་པོས་ལོ་ཉི་ཤུ་རྩ་ལྔ།
རྒྱ་བོད་ཡིག་ཚང་ཆེན་མོ།
གཞུ་ཀུན་དགའ་ར་བ་མཁན་པོ་གྲགས་བསོད་པས་ལོ་བདུན། གཞུ་དགེ་ ་
བ་མཁན་པོ་ཤེས་རབ་འཕགས་པས་ལོ་བདུན། གནམ་ངང་ཚངས་པ་མཁན་པོ་
ཤེས་རབ་ཚུལ་ཁྲིམས་ཀྱིས་ལོ་ལྔ། འཆད་དྲོད་པ་མཁན་པོ་རིན་ཆེན་ཤེས་རབ་
ཀྱིས་ལོ་བདུན། མག་ལམ་ པ་མཁན་པོ་ཆོས་དཔལ་ བས་ལོ་ལྔ། མཐོན་ པ་
མཁན་པོ་ཤེས་རབ་འོད་པས་ལོ་ལྔ། གཞུ་ནེ་ཁ་བ་མཁན་པོ་ཀུན་དགའ་ཤེས་
རབ་པས་ད་ལོ་ཡན་ལ་ལོ་གྲངས་བརྒྱད་ཙམ་འགྲོ་བར་འདུག་ཅིང་། བྱེ་རྫིང་
ཚོགས་པའི་ཐོག་མ་མཁན་པོ་དཀོན་མཆོག་རྒྱལ་མཚན་པ་ནས་ད་ལྟའི་མཁན་
པོ་ཀུན་དགའ་ཤེས་རབ་ཡན་ལ་མཁན་རབས་ཉི་ཤུ་ཐམ་པ་སོང་འདུག ཚ་
མིག་པའི་མཁན་པོའི་ཐོག་མ་གཡག་སྡེ་པ་མཁན་པོ་སངས་རྒྱས་དཔལ་བས་
ལོ་ལྔ། ཚ་མིག་པ་མཁན་པོ་འོད་ཟེར་དཔལ་གྱིས་ལོ་བཅུ་བཞི། གཡག་སྡེ་ཕུ་
པ་མཁན་པོ་བསོད་ནམས་རྒྱལ་མཚན་གྱིས་ལོ་བཅུ་བཞི། གཡག་སྡེ་པ་མཁན་
པོ་སངས་རིན་གྱིས་ལོ་གཉིས། སྙི་མོ་མདོ་ཁྲ་བའི་མཁན་པོ་བསོད་ནམས་
དཔལ་གྱིས་ལོ་བཅུ་གསུམ། རྒྱལ་གསར་སྒང་པ་མཁན་པོ་ཤེར་མགོན་གྱིས་ལོ་
དྲུག སྙེ་མོ་བྱེ་མ་ཐང་པ་མཁན་པོ་སེང་གེ་རྒྱལ་མཚན་གྱིས་ལོ་བཅུ་གསུམ།
ཡར་ལུང་སྣེ་ཆུང་པ་མཁན་པོ་བསོད་ནམས་དབང་ཕྱུག་གིས་ལོ་གཉིས། ཡར་
འབྲོག་པ་མཁན་པོ་བཀྲས་ཚུལ་གྱིས་ལོ་གཅིག དེ་རྟིང་ཞིག་པོ་ཚུལ་རིན་པ།
སངས་རྒྱས་བློ་གྲོས་པ། རྒྱལ་དབང་པ། བཀྲ་ཤིས་སེང་གེ་བ། ཡོན་ཏན་རིན་
ཆེན་པ། མཁན་པོ་བྱང་ཆུབ་བཟང་པོ་བ་ད་ལྟ་བཞུགས་པ་འདི་ཡན་ལ་མཁན་
རབས་བཅོ་ལྔ་སོང་འདུག འདི་པ་ལ་ད་ལྟ་ཚོགས་ཆེན་པར་གྲགས་འདུག་ཅིང་།
ཚ་མིག་པ་དང་བྱེ་རྫིང་པ་གཉིས་པོ་མཁན་ཆེན་རྡོ་རྗེ་དཔལ་བའི་དངོས་སློབ།
372
373



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཁན་པོ་སངས་རྒྱས་དཔལ་བའི་དུས་ནས་སྡེ་གཉིས་གྱེས་པ་ཡིན་ནོ། །ཆོས་
ལུང་པའི་ཐོག་མ་ནི། མཁན་ཆེན་བྱང་ཆུབ་དཔལ་བས་ལོ་བརྒྱད། སྙེ་མོ་མག་
ལམ་པ་མཁན་ཆེན་བསོད་ནམས་སྟོབས་ཀྱིས་ལོ་དྲུག གཡག་སྡེ་པ་མཁན་པོ་
བདེ་བ་དཔལ་གྱིས་ལོ་བདུན། ལྷན་མཛེས་པ་མཁན་པོ་གྲགས་པ་གཞོན་ནུས་
ལོ་བརྒྱད། སྙེ་མོ་ཕུ་གསུམ་པ་མཁན་པོ་བསོད་ནམས་གྲགས་ཀྱིས་ལོ་བཞི།
ཚོང་འདུས་པ་མཁན་པོ་བསོད་ནམས་བཟང་པོས་ལོ་གསུམ། སྙེ་མོ་རུ་ཚང་
པ་མཁན་པོ་གཞོན་ནུ་མགོན་པོས་ལོ་དྲུག ཉང་སྨད་པ་མཁན་པོ་གྲགས་པ་
རྒྱལ་མཚན་པས་ལོ་བཅུ་བཞི། དེ་ནས་གྲགས་པ་ཚུལ་ཁྲིམས་པ། གྲགས་པ་
བཤེས་གཉེན་པ། ནམ་མཁའ་རྒྱལ་མཚན་པ། འཇམ་དབྱངས་རིན་ཆེན་རྒྱལ་
མཚན་པ། བཀའ་བཞི་པ་བཤེས་གཉེན་རྒྱལ་མཆོག་པ། རྒྱལ་དབང་བ། ཟླ་བ་
བློ་གྲོས་པ། རྒྱལ་བ་ཕྱག་ན་བ་ད་ལྟ་བཞུགས་པའོ། །འདི་ཡན་ལ་བྱེ་པའི་
མཁན་རབས་བཅུ་དྲུག་སོང་འདུག དགེ་འདུན་སྒང་པ་ནི་དང་པོར་ལྷོ་བྲག་
པ་མཁན་ཆེན་བྱང་ཆུབ་དཔལ་བ་ལ་ཆོས་རྒྱལ་འཕགས་པས་རྒྱ་བོད་མཚམས་
སུ་བསྙེན་རྫོགས་མཛད་པའི་མཁན་པོ་ལ་གདན་འདྲེན་བྱུང་ནས་འབྱོན་དུས།
སྣར་ཐང་བ་མཁན་པོ་དབང་ཕྱུག་གྲགས་པ་གདན་སར་བསྐོས་བཞག བྱང་
ཆུབ་དཔལ་བས་འདི་ཐུག་བྱོན་འཕགས་པའི་བསྙེན་རྫོགས་མཛད་ཚར་ཟེར་
ནས། ཡར་ཕེབས་ཟུར་དུ་བཞུགས་པས། སྡེ་གཉིས་བྱུང་བ་ཡིན་ཅིང་དགེ་
འདུན་སྒང་བའི་ཐོག་མ་མཁན་པོ་དབང་ཕྱུག་གྲགས་པས་ལོ་བརྒྱད། ཁོང་གི་
དབོན་པོ། ཆུ་སྒོ་བ་མཁན་པོ་གཞོན་ནུ་བྱང་ཆུབ་ཀྱིས་ལོ་བཅུ་གསུམ། སྟག་སེ་
བ་འདུལ་ཚང་པ་བྱང་ཆུབ་བཟང་པོས་ལོ་བཅུ་བཞི། ཡར་འབྲོག་པ་འདུལ་ཚང་
རྒྱ་བོད་ཡིག་ཚང་ཆེན་མོ།
པ་དོན་གྲུབ་དཔལ་གྱིས་ལོ་ཉི་ཤུ་རྩ་ལྔ། བོང་ར་བ་ཡོན་ཏན་རྒྱ་མཚོས་ལོ་བཅུ་
བཞི། དེ་རྟིང་དཔལ་གྲུབ་པ། ཡོན་ཏན་བློ་གྲོས་པ། བརྩོན་འགྲུས་རྒྱལ་མཚན་
པ༑ སེང་གེ་དཔལ་བ། མཁན་པོ་ཆོས་གྲུབ་པ་ད་ལྟ་བཞུགས་པའོ། །འདི་ཡན་
ལ་མཁན་རབས་བཅུ་གཉིས་སོང་འདུག པཎ་ཆེན་ཤཱཀྱ་ཤྲཱི་བྷ་དྲ་ཆུ་ཕོ་སྟག་ལ་
སྐུ་བལྟམས་ནས། ད་ལན་ཤིང་ཕོ་སྟག་སྲོག་སྨེ་བརྒྱད་དཀར་དབུས་ན་ཡོད་པ་
འདི་ཡན་ལ་ལོ་སུམ་བརྒྱ་སུམ་ཅུ་སོ་གཉིས་སོང་ཞིང་། བོད་དུ་པཎ་ཆེན་མེ་ཕོ་
སྟག་ལ་ཕེབས་ནས་གདན་གཅིག་པའི་སྲོལ་བཙུགས་པ་ནས་ད་ལོ་ཕན་ལ་ལོ་
ཉིས་བརྒྱ་བཞི་བཅུ་ཞེ་བདུན་སོང་འདུག ཁ་ཆེ་པཎ་ཆེན་བརྒྱུད་རབས་འདི་
བྲིས་པས། ཁ་བ་ཅན་འདིར་ཐུབ་བསྟན་སེངྒེའི་སྒྲས། ཁ་ན་མ་ཐོའི་ཆོས་ཀུན་
ཟིལ་གནོན་ནས། ཁ་ཊཾ་གྱིས་མཚོན་སྐུ་གསུམ་མྱུར་ཐོབ་ཤོག། །།
༈ བླ་ཆེན་མཁན་བརྒྱུད་དང་སྤུ་ཚོ་མཁན་བརྒྱུད་པཎ་ཆེན་མཁན་བརྒྱུད་
རྣམས་བཞུགས།
ན་མོ་བུདྡྷ་ཡ། ཐུབ་བསྟན་གངས་རིའི་ཁྲོད་དུ་གསལ་མཛད་པའི། །
སྨད་འདུལ་འབྱུང་ཁུངས་མཁན་བརྒྱུད་རིམ་པ་ནི། །ཀུན་མཁྱེན་རྒྱལ་པོ་ཐུགས་
སྲས་ཤཱ་རིའི་བུ། །སྲས་མཆོག་སྒྲ་གཅན་བྲམ་ཟེ་སྒྲ་གཅན་འཛིན། །ཀླུ་སྒྲུབ་
སྐྱེས་མཆོག་ལེགས་ལྡན་དཔལ་སྦས་དང༌། །ཡེ་ཤེས་སྙིང་པོ་ཞི་བ་འཚོ་ལ་
འདུད། །སྦས་སྟོན་རཏྣ་གཙང་སྟོན་རབ་གསལ་དང་། །བླ་ཆེན་དགོངས་གསལ་
ཤེས་རབ་སེང་གེ་དང་། །བྱང་ཆུབ་གཞོན་ནུ་བྱང་ཆུབ་རྒྱལ་མཚན་དང༌། །མཛད་
374
374
375



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པ་སྟོན་སྐྱབས་བྱང་གཞོན་ཞབས་ལ་འདུད། །རྗེས་འདུལ་ཆེན་པོ་མཁན་པོ་
བདེ་བ་དཔལ། །བྱང་སེམས་རིན་མགོན་ཐོགས་མེད་བཟང་པོ་དཔལ། །ཡོན་
ཏན་འོད་སོགས་བླ་ཆེན་མཁན་བརྒྱུད་ཀྱི། །སྡོམ་བརྩོན་དམ་པ་རྣམས་ལ་གུས་
པས་འདུད། །བླ་ཆེན་མཁན་བརྒྱུད་ནི། རྒྱལ་སྲས་ཐོགས་མེད་པ་ལས་བརྒྱུད་
པ་འདི་དག་པར་བྱེད་དོ། །
ན་མོ་དྷརྨ་ཡ། ཐུབ་བསྟན་གསལ་ཞིང་སྟོད་འདུལ་རྒྱས་མཛད་པའི། །
སྤུ་ཚོ་མཁན་བརྒྱུད་དམ་པའི་རིམ་པ་ནི། །ཐུབ་དབང་ཤཱ་རིའི་བུ་དང་སྒྲ་གཅན་
འཛིན། །ལེགས་འདོམས་ནག་པོ་པ་དང་དྷ་རི་ཀ །གྲགས་མཆོག་ལེགས་སྐྱོང་
རྒྱལ་བ་ཤེས་རབ་སྟེ། །མུ་གྲོ་འདུལ་འཛིན་ཆེན་པོའི་ཞབས་ལ་འདུད། །བྱང་
སེམས་ཟླ་རྒྱལ་དར་མ་རྒྱལ་མཚན་དང༌། །མངའ་རིས་སྒྲ་བཅོམ་མཁན་ཆེན་
དབང་ཕྱུག་མཛེས། །མཛེས་པའི་འོད་ཟེར་མཛེས་པ་བཟང་པོ་དང༌། །སེང་
དཔལ་ཀུན་མཁྱེན་མཛེས་པའི་ཞབས་ལ་འདུད། །ནམ་མཁའ་དཔལ་བཟང་
ཚུལ་ཁྲིམས་རྒྱལ་མཚན་དང་། །ཤཱཀྱ་རྒྱལ་མཚན་སྤུ་ཚོ་མཁན་བརྒྱུད་ཀྱི། །
བསླབ་གསུམ་རྒྱན་ལྡན་རྣམས་ལ་གུས་པས་འདུད། །སྤུ་ཚོ་མཁན་བརྒྱུད། །
སྟོད་འདུལ་གྱི་ཁུངས་འདི། གཙང་གཡས་རུ་འོ་ཡུག་ཟམ་ཚེར་བ་ལས་བརྒྱུད་
པ་འདི་དག་པར་བྱེད་དོ། །
ན་མོ་སངྒ་ཡ། ཐུབ་བསྟན་རྩོད་ལྡན་དུས་འདིར་གསལ་མཛད་པའི། །
པཎ་ཆེན་མཁན་བརྒྱུད་ཚོགས་པ་སྡེ་བཞིའི་ཁུངས། །སྟོན་པ་སངས་རྒྱས་དངོས་
སློབ་ཤཱ་རིའི་བུ། །སྒྲ་གཅན་འཛིན་གཉིས་ཀླུ་སྒྲུབ་སྒྱུ་མ་ཏི། །རཏྣ་མི་ཏྲ་དྷརྨ་ཕ་
ལ་དང༌། །གྷ་ན་པ་ཏི་ཆོས་ཕྲེང་འབྱུང་གནས་སྦས། །དེ་སློབ་པཎ་ཆེན་ཤཱཀྱ་ཤྲཱི་
རྒྱ་བོད་ཡིག་ཚང་ཆེན་མོ།
ཞེས་པ། །སྟོན་པ་ སྐུ་འདས་སུམ་སྟོང་ཉིས་བརྒྱ་དང༌། །ལྔ་བཅུ་བརྒྱད་སོང་
ཆུ་ཕོ་སྟག་ལ་བལྟམས། །བརྒྱད་ཅུ་ལྔ་ཞེས་མེ་སྟག་ཁྲོ་ཕུར་ཕེབས། །ལོ་གྲངས་
བཅུ་གཉིས་བོད་དུ་འགྲོ་དོན་མཛད། །དགུ་བཅུ་བདུན་ལ་རྒྱ་གར་ཡུལ་དུ་བྱོན།།
གོ་དགུ་ལྕགས་ཕོ་འབྲུག་ལ་མྱ་ངན་འདས། །པཎ་ཆེན་ཐེགས་ནས་ལོ་དགུར་
ཙམ་སོང་བས། །གདན་གཅིག་སྲོལ་བསྐྱངས་དེ་རྟིང་རྡོ་རྗེ་དཔལ། །སངས་
རྒྱས་དཔལ་ནས་གཞུ་པ་དཀོན་རྒྱལ་གྱིས། །བྱེ་རྫིང་པར་གྲགས་དེ་ནས་ཐུགས་
རྗེ་དཔལ། །དར་མ་དཔལ་བཟང་ཀུན་བཟང་གཞོན་ནུ་བཟང་། །ཚུལ་དཔལ་
སང་གཞོན་དར་བཟང་ཚུལ་ཁྲིམས་མགོན། །བསོད་འོད་རིན་ཚུལ་བསོད་ཤེས་
ཤེས་ མགོན་དང༌། །གྲགས་བསོད་ཤེས་འཕགས་ཤེས་ཚུལ་རིན་ཤེས་བ། །
ཆོས་དཔལ་ཤེར་འོད་ཀུན་དགའ་ཤེས་རབ་ཡན། །རྡོར་དཔལ་མན་ལ་མཁན་
རབས་ཉེར་གཉིས་བྱོན། །པཎ་ཆེན་མེ་སྟག་ཕེབས་ནས་དེང་སང་ཡན། །ཤིང་
སྟག་བརྒྱད་དཀར་དབུས་ གནས་ཡར་བཏང་ལ། །ལོ་གྲངས་ཉིས་བརྒྱ་བཞི་
བཅུ་རྩ་བདུན་སོང་། །ཚལ་མིག་པ་ལ་མཁན་པོ་སངས་རྒྱས་དཔལ། །འོད་
གསལ་ཆོས་ཀྱི་རྒྱལ་མཚན་སང་རིན་དང༌། །བསོད་དཔལ་ཤེས་མགོན་སེང་
རྒྱལ་བསོད་དབང་དང༌། །བཀྲས་ཚུལ་ཚུལ་རིན་སང་བློ་རྒྱལ་དབང་དང༌། །
བཀྲས་སེང་ཡོན་རིན་བྱང་ཆུབ་བཟང་པོ་ཡན། །བཅུ་ཕྲག་ཕྱེད་དང་གཉིས་པོ་
དེང་སང་དུས། །ཚོགས་ཆེན་པར་གྲགས་ཐུབ་བསྟན་དྲི་མེད་ཀྱི། །སྲོག་ཤིང་
མཁན་བརྒྱུད་རྣམས་ལ་ཕྱག་འཚལ་ལོ། །ཆོས་ལུང་ཐོག་མ་ལྷོ་བྲག་བྱང་ཆུབ་
དཔལ། །བསོད་སྟོབས་བདེ་ དཔལ་ གྲགས་གཞོན་བསོད་ནམས་གྲགས། །
བསོད་བཟང་གཞོན་མགོན་མཁན་ཆེན་གྲགས་རྒྱལ་དང་། །གྲགས་ཚུལ་གྲགས་
--དར་བྱེད་དོ། །
376
377



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པ་བཤེས་གཉེན་ནམ་རྒྱལ་བ། །འཇམ་དབྱངས་རིན་རྒྱལ་རྒྱལ་མཆོག་རྒྱལ་
དབང་གྲགས། །ཟླ་བློ་རྒྱལ་བ་ཕྱག་ན་དེང་སང་ཡན། །བཅུ་ཕྲག་གཅིག་དང་
དྲུག་བཅས་བྱས་པར་གྲགས། །བསླབ་གསུམ་རྣམ་དག་ཤཱཀྱའི་བསྟན་པ་ཡིས།།
གསལ་བྱེད་མཁན་བརྒྱུད་རྣམས་ལ་ཕྱག་འཚལ་ལོ། །དགེ་འདུན་སྒང་པ་བྱང་
ཆུབ་དཔལ་ནས་གྱེས། །དབང་གྲགས་གཞོན་བྱང་འདུལ་ཚ་དོན་གྲུབ་དཔལ། །
ཡོན་ཏན་རྒྱ་མཚོ་དཔལ་གྲུབ་ཡོན་བློ་དང༌། །བརྩོན་རྒྱལ་སེང་གེ་དཔལ་དང་
ཆོས་གྲུབ་ཡན། །བཅུ་དང་གཅིག་གིས་འགྲོ་ཀུན་སྨིན་གྲོལ་ལ། །འགོད་མཛད་
མཁན་བརྒྱུད་རྣམས་ལ་ཕྱག་འཚལ་ལོ། །སྙིགས་མའི་དུས་འདིར་འགྲོ་མང་
པད་མོའི་གཉེན། །བོད་ཡུལ་མུན་པ་སེལ་བར་མཛད་པ་ཡིས། །པཎ་ཆེན་
མཁན་བརྒྱུད་རིམ་པས་སངས་རྒྱས་ཀྱི། །བསྟན་པ་དར་ཞིང་རྒྱས་པའི་ཕྲིན་
ལས་མཛོད།། །།
རྒྱ་བོད་ཡིག་ཚང་ཆེན་མོ།
རབ་བཟང་པོའོ། །དེ་ལ་སངས་རྒྱས་དངོས་ཀྱི་མོས་གུས་ཐོབ་ནས་དུས་ཐབས་ ་
བསྟེན་པས་ས་ལམ་བགྲོད་དེ་མཆོག་ཐུན་མོང་གི་དངོས་གྲུབ་བརྙེས་ པ་ནི། ཇོ་
བོ་ནཱ་རོ་པ་ ཡེ་ ཤེས་ དངོས་གྲུབ་སྟེ། དྭགས་པོ་སྙན་བརྒྱུད་ཀྱི་བསྟན་བསྲུང། ཏེ་ལོ་པས་དམ་
ལ་བཏགས་པའི་ཤ་ཟ་མ་བདུན་ནི། ཟ་བྱེད་ཆེན་མོ་རྔམས་པ་མོ། །འབར་བ་ཆེན་མོ་ཁྲོ་གཉེར་ཅན། །
དྲག་པོ་ཆེན་མོ་གཏུམ་པ་མོ། །འཇིགས་བྱེད་ཆེན་མོ་ཆང་འཐུང་མ། ཁ་འབར་ཆེན་མོ་རལ་གཅིག་མ། །སྔོ་
སངས་ཆེན་མོ་མྱུར་འགྲོ་མ། །མཁའ་འགྲོ་ཆེན་མོ་འཇིགས་པ་མོ། རྣམས་སོ། །དཔལ་ནཱ་ལེནྡའི་ (ཁྲི་
ཀ་མ་ཤཱི་ལའི་ཡིན། བྱང་སྒོ་བསྲུང་བའི་པཎྜི་ཏ་ཆེན་པོའོ། །དེས་སྨིན་ཅིང་གྲོལ་བར་
མཛད་པའི་དངོས་སློབ། ལྷོ་བོད་པ་སྒྲ་བསྒྱུར་གྱི་རྒྱལ་པོ་མར་པ་ལོ་ཙཱ་ཆོས་ཀྱི་
བློ་གྲོས་ཞེས་མཚན་ཡོངས་སུ་གྲགས་པ་དེ་ནི། དང་པོར་མར་ཡུལ་གྱི་མར་ཤེ་
ལུགས་རྩེའི་སྲས་མར་པ་ཁྲི་འཇམ་པ། ལྷོ་ཕུ་ཆུ་སྐྱེར་གྱི་ཤབ་སྟེང་དུ་བྱོན། དེའི་
སྲས་གསུམ་གྱི་འབྲིང་པོ་མར་སྟོན་དབང་ཕྱུག་འོད་ཟེར་དང་། ཡུམ་རྒྱ་མོ་འོད་
དེའི་སྲས་ལྔའི་ཐ་ལྟག་བྱ་ལོ་ལ་སྐུ་འཁྲུངས། འབྲོག་མི་ཤཱཀྱ་ཡེ་ཤེས་དང་། སེ་
ལོ་ཙཱ་བ་ལ་ལོ་ཙཱ་བསླབས། རྒྱ་གར་དུ་ལན་གསུམ་བྱོན། རྗེ་འགྲན་གྱི་དོ་མེད་
རྣམ་གཉིས་དང༌། ཁྱད་པར་གྲུབ་ཐོབ་ཞལ་མངའ་ཆོས་ཀྱིས་འབྲེལ་བའི་བླ་མ་
བཅུ་གསུམ་རྣམས་བསྟེན་ཅིང༌། དེ་ རྣམས་ ཀྱིས་དབང་བསྐུར་ བྱིན་ གྱིས་
བརླབས་པས་བཀའ་བསྟན་བཅོས་ལུང་མན་ངག་དུ་མ་ཐོབ། ཡི་དམ་ཞལ་
གཟིགས་དངོས་གྲུབ་བརྙེས། ཆོས་ཀྱི་མངའ་བདག་ཆེན་པོར་གྱུར་ཏེ། མཐར།
འཕོ་བ་གྲོང་འཇུག་གི་གདམས་ངག་ཞུ་རུ་བྱོན་དུས། བླ་མ་ནཱ་རོ་པ་ཆེན་པོས་བུ་
ཁྱོད་ལ། བོད་ན་གདུལ་བྱ་སྣོད་ལྡན་ཡོད་ཅིང་། རིགས་བརྒྱུད་ནམ་མཁའི་མེ་
ཏོག་ཡལ་ཡང་། ཆོས་བརྒྱུད་ཆུ་བོའི་གཞུང་ལྟར་རིང༌། ལོ་ཙཱ་བ་འདི་ཡི་འོག་
༈ དྭགས་པོ་བཀའ་བརྒྱུད་ཀྱི་བྱོན་ཚུལ་བཞུགས།
ན་མོ་རཏྣ་གུ་རུ། རྡོ་རྗེ་འཆང་གིས་བྱིན་རླབས་པ། །ཏེ་ལོ་ནཱ་རོའི་
བརྒྱུད་འཛིན་ཅིང། །གཏུམ་མོའི་ཆོས་ལ་དབང་འབྱོར་བ། །དྭགས་པོ་བཀའ་
བརྒྱུད་འདི་ལྟར་བྱོན། །ཐུབ་བསྟན་ལྔ་བརྒྱ་ཐ་མའི་དུས་སུ། བོད་གངས་ཅན་
གྱི་ཁྲོད་འདིར། ཐེག་ཆེན་གསང་སྔགས་ཟབ་མོ་འཛིན་སྐྱོང་སྤེལ་བར་མཛད་
པ་དྭགས་པོ་བཀའ་བརྒྱུད་དུ་གྲགས་པ་འདི་ལྟར་བྱུང་སྟེ། དེའང་རྒྱལ་བ་རྡོ་རྗེ་
འཆང་ཆེན་པོས་དངོས་སུ་བྱིན་གྱིས་བརླབས་པའི་གྲུབ་ཐོབ་ཆེན་པོ་ཏཻ་ལོ་ཤེས་
378
379



，
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རོལ་དུ། །མཆོག་གི་དངོས་གྲུབ་ཐོབ་འགྱུར་ཞིང་། ཁྱོད་ཀྱི་སློབ་བརྒྱུད་བདུན་
ཡན་ལ། །བླ་མ་ང་ཡིས་བྱིན་གྱིས་རློབས། །དེ་ལའང་མཆོག་གི་དངོས་གྲུབ་
སྟེར། །ཅེས་ལུང་བསྟན། རྒྱལ་ཚབ་ཏུ་བསྐོས་ནས། བོད་དུ་ཕེབས་བསྒྲུབ་རྒྱུད་
ཀྱི་བསྟན་པ་ནམ་ལངས་ པ་ ལ་ ཉི་ མ་ཤར་ བ་ ལྟར་ དུ་ གསལ་ བར་ མཛད།
ལྷོ་བྲག་སྐུ་མཁར་སྐྱའོ་དགུ་ཐོག་ལ་བརྩིགས་ནས་འགྲོ་དོན་བསྐྱངས། དགུང་
ལོ་བརྒྱད་ཅུ་རྩ་བརྒྱད་པ་བྱི་བའི་ལོ་རྟ་ཟླའི་ཚེས་བཅུ་བཞིའི་ཉི་མ་རྩེ་ཤར་ལ།
མཁའ་སྤྱོད་དུ་གཤེགས་སོ། །དེའི་སྐུའི་སྲས་བདུན་གྱི་ཆེ་བ། དར་མ་མདོ་སྡེ་
པ༑ སྐུ་ཡོན་ཏན་ཕུན་སུམ་ཚོགས་ནའང་བར་ཆད་བྱུང་ནས་གཞོན་ནུ་ལ་སྐུ་
གཤེགས། ཕུག་རོན་གྱི་རོ་ལ་འཕོ་བ་གྲོང་འཇུག་བྱས་ཏེ་འཕུར་ནས་རྒྱ་གར་
དུར་ཁྲོད་དུ་བྲམ་ཟེ་གཞོན་ནུའི་རོ་ལ་འཕོས་པས་ཏི་ཕུ་པར་གྱུར་པ་ཡིན་ཟེར།
གཅུང་དར་མ་བསམ་གཏན་ལ་སོགས་པ་དྲུག་བྱུང་། ཐུགས་ཀྱི་སྲས་ནི་བྱང་གི་
མར་པ་མགོ་གཡག་དང༌། སྐྱེར་ཕུའི་དགེ་བཤེས་ཀློག་སྐྱ་ཇོ་སྲས་ལ་སོགས་
དང༌། ཁྱད་པར་ཀ་ཆེན་བཞིར་གྲགས་པ་གཞུང་གི་རྔོག་སྟོན་ཆོས་རྡོར་དང༌།
དོལ་གྱི་འཚུར་སྟོན་དབང་ངེ༌། གཙང་རོང་གི་མེ་སྟོན་ཚོན་པོ། གུང་ཐང་གི་མི་
ལ་རས་པ་རྣམས་ཡིན་ཏེ། སྔ་མ་གསུམ་ནི། བཤད་རྒྱུད་གཙོ་ཆེ། ཕྱི་མ་གཅིག་
པུ་སྒྲུབ་རྒྱུད་གཙོ་ཆེའོ། །གཞན་ཡང་གཉལ་གྱི་ཤུད་སྒོམ་དཔལ་ལེ། སྐྱི་སྟོན་སྐྱ་
རྒྱལ། བ་རང་ཝ་བ་ཅན་ལ་སོགས། སློབ་མ་མཁས་གྲུབ་བཟང་ལ་མང་པོ་བྱོན་
ནོ༑ ༑གཞུང་གི་རྔོག་སྟོན་ཆོས་རྡོར་ནི། གདུང་རུས་ལྡོང་གི་ནང་ཚན་རྔོག་བོད་
རྒྱལ་པོའི་བློན་བརྒྱུད་རྔོག་བན་ཆེན་བྱ་བ། གསང་སྔགས་རྙིང་མའི་དགེ་
བཤེས་ཆེན་པོ་གཅིག་གི་སྲས་སུ་གཞུང་རི་བོར་འཁྲུངས། རང་གི་ཡབ་དང༌།
རྒྱ་བོད་ཡིག་ཚང་ཆེན་མོ།
རྗེ་མར་པ་ལ་དབང་བཤད་སྒྲུབ་པ་མཐའ་དག་ཐོབ། རྗེས་ལ་འབུལ་མོ་ཆེ་
ཐེངས་གསུམ་ལ་སོགས་ཀྱིས་ཞབས་ཏོག་ཆེར་བྱས་ཤིང༌། ཐུགས་རབ་ཀྱིས་བླ་
མའི་ཐུགས་ཟིན་པར་བྱས། གཞན་ཡང་རྭ་རྡོ་རྗེ་གྲགས་པ་ལ་སོགས་མཁས་
གྲུབ་དུ་མ་བསྟེན། རམ་རྩ་ཅན་དང༌། ཅན་དྲུག་གི་མི་ལ་མཐུ་ཆེན་ལ་སོགས་
པའི་སློབ་མ་མང་དུ་བསྐྱངས། བཤད་སྒྲུབ་མཐར་ཕྱིན་ནས་སྦེལ་ཚ་ཐིལ་དུ་
བཞུགས་ དུས་ དགུང་ལོ་དྲུག་ཅུ་ རྩ་ བརྒྱད་ ལ་སྐུ་ དངོས་ སུ་ མཁའ་ སྤྱོད་ དུ་
གཤེགས་སོ། །དེའི་སྲས། རྔོག་མདོ་སྟོན་ལས་སྟོད་པ་སྦྲུམ་ཡེ་ཤེས་རྒྱལ་
མཚན་གྱི་སྐྱེ་བ་ཡིན། ཆུང་ངུའི་དུས་རྗེ་མར་པ་དང་མཇལ་ཆག་ལོ་ལ་སོགས་
ལོ་ཙཱ་བ་བརྒྱད་བསྟེན་ཐོས་བསམ་མཐར་ཕྱིན། ཡབ་ཀྱི་གདན་ས་མཛད།
བདག་མེད་ལྷ་མོ་བཅོ་ལྔའི་ཞལ་གཟིགས། ཉ་མོ་གུར་དུ་རྗེ་མར་པའི་སྲས་མོ་
གཅིག་ལ་གྲལ་དཔོན་ཞུས་ནས་བརྒྱ་འབུལ་བྱས། མཆིམས་ཆེན་པོ། དགེ་
བཤེས་ཕྱུ་པ། འཁོན་བསོད་ནམས་རྩེ་མོ་ལ་སོགས་དབུས་གཙང་གི་དགེ་
བཤེས་ལྔ་བརྒྱ་བསགས་ནས་ཟླ་བ་ཕྱེད་དང་གཉིས་ཆོས་འཁོར་མཛད། དེའི་
བཟང་ལན་ལ་སྲས་མོ་དེས་མར་པའི་སྐུ་གདུང་ཕུལ། ལྡུམ་ཆུང་བཏབ། ཆོས་
གཞིས་མང་དུ་བཙུགས། དགུང་ལོ་བདུན་ཅུ་རྩ་བདུན་ལ་གཤེགས་སོ། །དེའི་
སློབ་མ་ཙག་དྷརྨ་ར་ཛ། དྲན་སྟོན་མཐའ་བྲལ་ལྷོ་ནག་ལ་སོགས་མང་དུ་བྱོན་ནོ།།
བླ་མའི་སྲས། ཇོ་སྲས་ཚུལ་ཁྲིམས་ཤེས་རབ་དང་། ཐོགས་མེད་གྲགས་པ་
སོགས་མཆེད་ལྔ་བྱུང་བ། ཐམས་ཅད་ཡོན་ཏན་དང་ལྡན་ཡང་། ཡབ་བཞུགས་
རིང་ལ་སྔ་རིམ་གྱིས་འདས་སོ། །ཐོགས་མེད་གྲགས་པའི་སྲས་རྒྱལ་ཚ་ ར་མོ་
དང༌། རྡོར་སེང་ར་མོ། སྟོན་ཆུང་དབང་མོའི་སྐྱེ་བ་ཡིན། གདན་ས་ལོ་བརྒྱད་
381
380



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བསྐྱངས། མར་པ་ཡབ་སྲས་ཀྱི་སྐུ་གདུང་བཞེངས། རབ་གནས་ཞང་རིན་པོ་ཆེ་
ལ་ཞུས། གཅེན་ཇོ་ཚུལ་གྱི་སྲས་བླ་མ་ཀུན་དགའ་རྡོ་རྗེའོ། །དེས་སྤེལ་ཞིང་
གི་གཟིམ་ཁང་ལྷོ་མ་བཏབ་གདན་ས་མཛད། ལོ་བདུན་ཅུ་རྩ་བདུན་ལ་འདས་
སོ༑ །དེའི་སྲས་སློབ་དཔོན་དགེ་སློང་དང༌། བླ་མ་གཟི་བརྗིད། སློབ་དཔོན་
རྒྱལ་པོ་དགའོ། །བླ་མ་གཟི་བརྗིད་ཀྱིས་གཟིམ་ཁང་བྱང་མ་དང་གཙུག་ལག་
ཁང་བཞེངས། གདུང་ཁང་ཡང་དེར་སྤྱན་དྲངས། གདན་ས་མཛད། ལོ་བརྒྱད་
ཅུ་ལ་གཤེགས། སློབ་དཔོན་རྒྱལ་པོ་དགའི་སྲས་སེང་གེ་སྒྲ། རི་བོ་བ་རིན་ཆེན་
བཟང་པོ། སློབ་དཔོན་ཆོས་རྡོར་འོད། རི་བོ་བས་དགུང་ལོ་བཅུ་པ་ལ་བཤད་
པ་མཛད། བཅོ་བརྒྱད་ལ་ཟུལ་ཕུར་དགེ་ཚུལ་དང་། སོ་གསུམ་ལ་བསྙེན་
རྫོགས་མཛད། ཉི་ཤུ་རྩ་བདུན་པའི་དུས་ཁུ་བོ་འདས་ནས་གདན་ས་མཛད། སོ་
ལྔ་པ་ལ་ཁམས་སུ་བྱོན། ལོ་གཉིས་ལ་འཁོར་ནས་ཚལ་པའི་ཡང་དགོན་སྒོམ་
སྡེ་དང༌། དཔོན་བརྒྱུད་ཀྱི་བླ་མར་གྱུར། གསེར་གྱི་བཀའ་འགྱུར་བཞེངས། ལྷ་
ཁང་དང་གདན་ས་རྒྱ་ཆེན་བསྐྱེད། སྤེལ་ཞིང་དང་ཟུལ་སྐྱོར་གྱིས་ཐོག་དྲངས།
དབུས་གཙང་གི་དགོན་སྡེ་འབྲེལ་ཡོད་ཀུན་ལ་ཚོགས་གསོག་རྒྱ་ཆེན་མཛད།
ཇོ་བོ་ནཱ་རོ་པ་དང་མར་པའི་སྤྲུལ་པར་གྲགས། འགྲོ་དོན་དཔག་མེད་མཛད་
ནས། བདུན་ཅུ་རྩ་བདུན་ལ་གཤེགས་སོ། །སློབ་དཔོན་སེངྒེ་སྒྲའི་སྲས་སློབ་
དཔོན་རིན་རྒྱལ་སྤུན་གསུམ་མོ། །སློབ་དཔོན་ཆོས་རྡོར་གྱི་སྲས་གསུམ་གྱི་ཆེ་
བ་བླ་མ་ཆོས་ ཀྱི་རྒྱལ་ མཚན་ གྱིས་ གདན་ས་མཛད་དོ། །རྒྱལ་ ཚ་ ར་མོའི་
བརྒྱུད་ལྡུམས་ཆུང་བ་རྣམས་སོ། །དོལ་གྱི་འཚུར་སྟོན་དབང་དེ་ནི་ཆད། གཙང་
རོང་གི་མེས་སྟོན་ཚོན་པོ་ནི། གཙང་ཉང་སྟོད་སྟག་ཚང་དུ་སྐུ་འཁྲུངས། མཚན་
རྒྱ་བོད་ཡིག་ཚང་ཆེན་མོ།
བསོད་ནམས་རྒྱལ་མཚན། རྗེ་མར་པ་བསྟེན། ཞབས་ཏོག་གིས་ཐུགས་ཟིན།།
རོང་པོ་དོའི་གནས་བཞེངས། གདུང་བརྒྱུད་མེད། མར་པ་དང༌། མེས་སྟོན་
གཉིས་ཀའི་སློབ་མ་ཞང་བསོད་ནམས་འཁར་དེ་ནས་སྲས་བརྒྱུད་ལྔ་སོང་བའི་
ཞང་སྟོན་གྲགས་འབྱོར་ཏེ། ཆོས་ཀྱི་ལུགས་བརྒྱུད་པའོ། །གུང་ཐང་གི་མི་ལ་
རས་པ་ནི། སྔོན་ནཱ་རོ་པས། མར་པ་ལ་ལུང་བསྟན་པའི། བོད་ན་གདུལ་ བྱ་
སྣོད་ལྡན་ཡོད་གསུངས་པ་དེ་ཡིན་ཅིང་། མར་པའི་བུ་ཆེན་གྱི་མཆོག་གོ །དེའི་
གདུང་བརྒྱུད་ནི། ཁྱུང་པོ་ཡབ་མི་ལ་ཤེར་རྒྱལ་དང༌། ཡུམ་ཉང་བཟའ་དཀར་
རྒྱན་གྱི་སྲས་སུ། ལས་སྟོད་གུང་ཐང་སྨད་ཀྱི་སྐྱར་རྔ་རྩའི་ཀོ་རོན་དུ་འཁྲུངས།
མཚན་ཐོས་པ་དགར་གསོལ། ཕ་མཚན་གྱི་ཡུལ་དུ་སྡོད་དུ་མ་སྟེར་བར། རོང་
དུ་ལྷ་རྗེ་སྣུབས་ཆུང་དང༌། དབུས་སུ་གཉགས་གཡུང་སྟོན་ཁྲོ་རྒྱལ་གྱི་སར་བྱོན།
དགྲ་ཐམས་ཅད་ཚར་གཅད། རོག་སྟོན་ལྷ་དགའ་ལ་རྫོགས་ཆེན་ཞུས། དེར་རྗེ་
བཙུན་མར་པའི་སྙན་གྲགས་ནས། ལྷོ་བྲག་ཏུ་བྱོན་བླ་མ་དང་མཇལ་ཁོང་གི་
དགྲ་མར་པ་ནག་པོ་བཏུལ། སྔར་གྱི་སྡིག་སྦྱོངས་ལ་བླ་མས་སྲས་མཁར་དགུ་
ཐོག་ མ་ སྐྱེལ་ གིན་ བརྩིག་བཅུག་ པས། རྒལ་ རྨ་ དྲུག་ བྱུང་ བ་ བརྡོལ་ བ་
ལ་སྒལ་བསྐོར་བྱས་ཀྱིན་བརྩིག་པས། ལོ་རེ་ལ་ཐོག་རེ་ཟིན་གདམས་པ་སྣ་རེ་
གནང་། དབང་རེ་བསྐུར། ཐོག་ལྔ་པ་ལ་རྒྱུད་གསུངས། དྲུག་པ་ལ་ཡི་དམ་
ཞལ་གཟིགས། སྐབས་དེར་རྔོག་སྟོན་ཆོས་རྡོར་གྱི་ཕྱག་ཕྱིར་བྱོན། མི་ལ་ཕུག་
ཏུ་སྒྲུབ་པ་མཛད། ཁོང་གི་དགྲ་དོལ་མལ་པོ་བ་བཏུལ། མར་པ་ལ་ཡུམ་བདག་
མེད་མས་ཞུ་གྲོགས་མཛད། མོས་གུས་ཀྱིས་ཐུགས་མཉེས་ནས། ཆོས་མ་ལུས་
པ་གནང་། བྱིན་གྱིས་བརླབས། མར་པ་རྒྱ་གར་ལ་རྟིང་མ་བྱོན་དུས། མི་ལ་
382
383



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྲས་ཀྱི་ཐུ་བོར་མངའ་གསོལ། ལུང་བསྟན་ནས་ལ་སྟོད་ལ་བརྫ་ངས། འཇིག་
རྟེན་སྤངས་ཤིང་། ལ་ཕྱི་གངས་རྫོང་དྲུག་ལ་སོགས་སུ་དཀའ་སྤྱད་བསྒྲུབ་པ་རྩེ་
གཅིག་མཛད། ལོ་དགུའི་བར་ལ། ཉམས་རྟོགས་ཅི་ཡང་མ་བྱུང་ཡང་། འབད་
པས་ཟླ་བ་ཕྱེད་ལ་ཉམས་རྟོགས་དུས་གཅིག་ལ་འབར་ཞིང་། འཆོང་ལུང་དང་།
ལ་ཕྱི་ཆུ་བཟང་། སྲིན་བུ་དབར་རྣམས་སུ་འདྲེ་དམག་ཐེངས་གསུམ་གྱིས་བར་
ཆད་བརྩམས་ཀྱང་། རྣལ་འབྱོར་སྤྲོས་བྲལ་རོ་གཅིག་རིམ་པར་རྫོགས། བར་
ཆད་ཐེངས་རེ་སེལ་བ་དང་།བོགས་རེ་ཐོན། ཚེ་རིང་མ་སྤུན་ལྔ་དམ་ ལ་བཏགས།
མི་ལས་དམ་ལ་བཏགས་པའི་ཤ་ཟ་མ་སྤུན་ལྔ་ནི་དབུས་སུ་བཀྲ་ཤིས་ཚེ་རིང་
མ་གསང་མཚན་རྡོ་རྗེ་མི་འགྱུར་དཔལ་གྱི་ཡུམ། ཤར་དུ་མཐིང་གི་ཞལ་བཟང་
མ་རྡོ་རྗེ་ཁྲོས་མ། ནུབ་ཏུ་ཅོད་པན་མགྲིན་བཟང་མ་རྡོ་རྗེ་དཔལ་མོ། ལྷོར་མི་
གཡོ་གླང་བཟང་མ་རྡོ་རྗེ་གཞད་མ། བྱང་དུ་རྟ་དཀར་འགྲོ་བཟང་མ་རྡོ་རྗེ་གར་
མཁན་མ་རྣམས་སོ། །དོགས་མེད་ཀྱི་རྣལ་འབྱོར་ལ་མངོན་དུ་ཕྱོགས་ཤིང༌། རྫུ་
འཕྲུལ་དུ་མས་གདུལ་བྱ་མི་དང་མི་མ་ཡིན་པ་ཐམས་ཅད་བཏུལ། རྒྱ་གར་དྷརྨ་
ཕ་ལ་དང་། དམ་པ་རྒྱ་གར་ལ་སོགས་དང་རྫུ་འཕྲུལ་འགྲན། བོད་དུ་བྱོན་པའི་
གྲུབ་ཐོབ་ལ་གྲུབ་རྟགས་བཟང་ཞིང་ངོ་མཚར་ཆེ་བར་གྲགས། དགུང་ལོ་བརྒྱད་
ཅུ་ལ་ཞི་བ་མྱ་ངན་ལས་འདས་སོ། །དེ་ལ་བུ་ཆེན་དཔག་ཏུ་མེད་པ་ཡོད་པའི་
ནང་ནས། སྲས་ཀྱི་ཐུ་བོ་བརྒྱད་ནི་གུང་ཐང་གི་མཉན་ཆུང་རས་པ་དང༌། ཅིམ་
ལུང་གི་ངན་རྫོང་རས་པ། ཉ་མའི་འབྲིང་སྒོམ་རས་པ། མདོ་ཁྲའི་སེ་བན་རས་
པ༑ སྙི་ཤངས་ཀྱི་ཁྱི་ར་རས་པ། རས་པ་ཞི་བ་འོད། བདེ་བ་སྐྱོངས། མཉམ་
མེད་དྭགས་པོ་ལྷ་རྗེ་རྣམས་སོ། །དང་པོར་ཆེ་བའི་སྲས་བཞི། བར་དུ་ཉེ་བའི་
384
རྒྱ་བོད་ཡིག་ཚང་ཆེན་མོ།
སྲས་བརྒྱད། ཐ་མ་སྐུ་བགྲེས་ཁར་འཁྲུངས་པའི་ཇོ་བོ་བཀའ་གདམས་པ་ ་
གསུམ་ཡོད་ཅེས་གྲགས་སོ། །གཉན་ཆུང་རས་པ་ནི། ཡུལ་གུང་ཐང་ཕྲང་ར་
བ་མཚན་རྡོ་རྗེ་གྲགས། ཐོག་མར་མི་ལ་དང་མཇལ། ཐུགས་ཟིན། རྒྱ་གར་ལ་
ལན་ལྔ་བྱོན། བ་ལ་ཙནྡྲ་བམ། ཕམ་ཐིང་པ། ཏི་ཕུ་པ། མ་གྲུབ་པའི་རྒྱལ་མོ་ལ་
སོགས་མང་དུ་བསྟེན། ཆོས་སྐོར་ཚན་ཆེ་བ་ཐོབ། ཕྱག་རྡོར་བསྒྲུབ་པས་མཛེ་
ཐོན། ཕྱིས་བོད་དུ་བླ་མ་ལ་ཞུས་ནས། དབུས་སུ་བྱོན། བྱི་ཆུང་རྩད་པོའི་མཛེ་
བསོས་མག་པ་མཛད། ཕོ་བྲང་སྐྱེགས་ལྡན་དུ་ལྷ་ལྕམ་ལྡེམས་བུས་དམ་ཚིག་
ཉམས་ནས་བྲལ་ཏེ་གཉལ་ལོ་རོ་ལ་སོགས་པར་བཞུགས། དགུང་ལོ་བརྒྱད་ཅུ་
རྩ་ལྔ་ལ་སྐུ་གཤེགས་སོ། །དེ་ལ་སློབ་མ་ཉེ་གནས་རིན་ཆེན་གྲགས། བུར་སྒོམ་
ནག་པོ། སུམ་སྟོན་ཆོས་དར། དགེ་བཤེས་ཁྱུང་པོ་ལ་སོགས་མང་པོ་བྱོན།
སྔོན་མཚོ་བྲེ་ཆུང་དུ་རྗེ་མི་ལ་དང་མཇལ་བའི་བུ་མོ་དབུས་ན་མ་དེས། རས་ཆུང་
པ་ལ་གཏད་ནས་བསྒོམས་པས། སེན་མོ་དོར་ལུས་མ་སྤང་པར་མཁའ་སྤྱོད་དུ་
གཤེགས་པའི་གྲུབ་ཐོབ་མ་གཅིག་བྱུང་ངོ༌། །རས་ཆུང་པ་དགུང་ལོ་གྱ་གཉིས་
པ་ལ་གཤེགས་སོ། །རས་པ་ཞི་བ་འོད་ནི། བྲག་སྐྱེ་ཆུར་བསྒྲུབ་པ་རྩེ་གཅིག་
མཛད་པས། བྲག་ཕུག་སྤྱི་བོ་བརྟོལ་ནས་མཁའ་སྤྱོད་ལ་གཤེགས། ཉ་མོ་གླིང་
ཁའི་འབྲིང་སྒོམ་རས་པ་ནི། གངས་པ་ཤེའུ་དང༌། རྔོག་ལོ། དཔྱལ་ལོ་ལ་
སོགས་བླ་མ་མང་དུ་བསྟེན། རྗེ་མི་ལ་རྩ་བའི་བླ་མར་གྱུར་ནས། མི་ལོ་སུམ་
ཅུར་སྒྲུབ་པ་མཛད། ཡི་དམ་ཞལ་གཟིགས་དངོས་གྲུབ་བརྙེས། མལ་ཡེར་པ་
ལ་སོགས་སློབ་མ་ཡང་མང་དུ་བྱུང་གདའ། མཉམ་མེད་དྭགས་པོ་ལྷ་རྗེ་ནི།
མདོ་ཏིང་འཛིན་རྒྱལ་པོ་དང༌། སྙིང་རྗེ་པད་དཀར་དུ་སངས་རྒྱས་ཀྱིས། འདི་
385



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དགེ་སློང་འཚོ་བྱེད་དུ་གྱུར་ནས། བསྟན་པ་འཛིན་པ་ལ་བསྐོས་ཤིང་། མཐར་
རྒྱལ་བ་དྲི་མ་མེད་ཅེས་སུ་སངས་རྒྱས་པར་ལུང་བསྟན་པའི་བྱང་ཆུབ་སེམས་
དཔའ་ཟླ་འོད་གཞོན་ནུར་གྱུར་པ་ཡིན་ལ། དེ་དང་ལྷན་དུ་བསྟན་པ་འཛིན་པར་
ཁས་བླངས་པའི་བྱང་ཆུབ་སེམས་དཔའ་སྟོང་ལྔ་བརྒྱ་ཡང་འདིའི་འཁོར་དང༌།
བརྒྱུད་འཛིན་པ་རྣམས་ཡིན་པར་མདོ་དེ་ཉིད་ ལས་ གསལ་བས་རྣམ་ཐར་
བསམ་གྱིས་མི་ཁྱབ། གདུལ་བྱའི་སྣང་ངོར་ཡང་། རྗེ་མི་ལའི་ཐུགས་སྲས་ཀུན་
གྱི་མཆོག་ཏུ་མར་པ་དང་མི་ལ་གཉིས་ཀས་ལུང་བསྟན་པ་ཡིན་ནོ། །འཁྲུངས་
ཡུལ་ནི། གཉལ་རུས་སྙི་བ། ཡབ་སྙི་བ་ལྷ་རྗེའི་སྲས་གསུམ་གྱི་བར་པ་མཚན་
སྙིང་པོ་ཀུན་དགའ། ལྷ་རྗེ་མཛད་ཅིང་དགུང་ལོ་བཅུ་གཉིས་པ་ལ་དགེ་བཤེས་
ཕྲུ་པ་གླིང་པ་ལ་རབ་ཏུ་བྱུང༌། བསོད་ནམས་རིན་ཆེན་དུ་མཚན་གསོལ།
མཁན་པོ་དང༌། བྱ་འདུལ་བ་ལ་འདུལ་སྐོར་ཞུས། མར་ཡུལ་བསམ་གཏན་ལ་
གསང་སྔགས་གསན། དབུ་རུ་བྱང་དུ། དགེ་བཤེས་སྙུག་རུམ་པ། ལྕགས་རི་
གོང་ཁ་བ་བྱང་ཆུབ་དཔལ། དགེ་བཤེས་བྱ་ཡུལ་བ་རྣམས་ལ་བཀའ་གདམས་
ཞུས། ཞག་བཅུ་གསུམ་ཙམ་རེ་མི་འཆོར་བའི་གནས་པ་བཟང་པོ་བྱུང་། རྟོགས་
པ་ནོན། ས་བཅུ་ནོན་པའི་རྨི་ལྟས་བྱུང༌། ཡབ་མེས་ཀྱིས་བརྩིགས་པའི་གསེར་
ཆུང་ལྷ་ཁང་དུ་བཞུགས་དུས། སྤྲང་པོ་གསུམ་ལས། མི་ལའི་སྙན་པ་ཐོས་
མ་ཐག་མོས་པ་སྐྱེས་བྱིན་རླབས་ཞུགས་ནས་ཡིད་འཕྲོག་ནས་ལ་སྟོད་ལ་བྱོན། །
སྤྲང་པོ་གཅིག་ལ་ལམ་སྣ་བཅོལ་བའི། ཚོང་འདུས་ནས་འགྲོར་མ་ཉན། ཁོང་
རང་གིས་བྱོན། མཇལ་མ་ཐག་བླ་མ་མཉེས་ནས། སྣ་ལེན་གྱི་མགུར་གསུངས།
སྔར་གྱི་ཉམས་ཞུས་པས་གཞད་ནས། བྱེ་མ་བཙིར་བས་མར་ག་ལ་ཡོང་། ཉུང་
རྒྱ་བོད་ཡིག་ཚང་ཆེན་མོ།
དཀར་བཙིར་ན་ཡོང་བ་ཡིན། ཐབས་ལམ་སྒོམས་གསུངས་ནས། གདམས་པ་
རྣམས་རིམ་གྱིས་གནང་། བསྒོམས་པས་ཞག་བདུན་ནས་བདེ་དྲོད་རང་འབར་
ལ་སོང་། རྟགས་སྣང་ཉམས་མྱོང་ཁྱད་པར་ཅན་སྐྱེས་པས་རིང་པོ་མ་ཐོགས་
པར། སྤྲུལ་སྐུ། ལོངས་སྐུ་དང་མཇལ་ཆོས་སྐུ་མྱུར་དུ་མཐོང་བར་ལུང་བསྟན།
བྱིན་གྱིས་བརླབས་ཤིང་རྒྱལ་ཚབ་ཏུ་དབང་བསྐུར་ནས། ལྕགས་རི་གོང་ཁར་
བྱོན། སེ་བ་ལུང་དུ་བཀའ་གདམས་པའི་གསེབ་ཏུ་བཞུགས་པས། ཐུགས་དམ་
ཅུང་ཞིག་འགྲིབས། ཡར་བྱོན་མི་ལ་བསྟེན་པས་སོར་ཆུད་ཟེར་བའང་འདུག
འོལ་ ཁ་ནས་སྒམ་པོ་ཟངས་ལུང་དུ་བྱོན། བསྒོམས་པས་སོར་ཆུད། སྒམ་པོ་
མཐོང་བའི་ལ་ཁར་བླ་མའི་ལུང་བསྟན་བཞིན་ཆོས་ཉིད་བདེན་པ་དངོས་སུ་
རྟོགས་ནས་ བླ་མ་ལ་སངས་ རྒྱས་ ཀྱི་མོས་གུས་ སྐྱེས། འོད་ དེ་གུང་རྒྱལ་ གྱི་
བུ་དྭགས་ལ་སྒམ་པོས་སྦྱིན་བདག་བྱས་ནས་སྒམ་པོའི་རི་ཁྲོད་བཏབ། ཏིང་ངེ་
འཛིན་སྣ་ཚོགས་དང་མངོན་ཤེས་རྫུ་འཕྲུལ་དུ་མ་ཐོབ། སྣང་སེམས་འདྲེས་ཤིང་
དབང་དུ་འདུས། ཉམས་རྟོགས་མཐར་ཕྱིན། དགུང་ལོ་བདུན་ཅུ་རྩ་བདུན་པ་
ལ་མྱ་ངན་ལས་འདས་སོ། །བླ་མ་དེས་དོན་གཉིས་ཀྱི་གཏེར་ཁ་ཕྱེ་བས་འགྲོ་
དོན་དཔག་མེད་མཛད་ཅིང་། བུ་ཆེན་གདུགས་ཐོགས་ལྔ་བརྒྱ་བྱུང་བའི་སྔ་ཚར་
ལ་དྭགས་པོ་སྒོམ་པ་དང་རྒྱལ་བ་ཁྱུང་ཚང་པ་ལ་སོགས། བར་ཚར་ལ་གྲུབ་
ཐོབ་དབུ་སེ་དང་ཁམས་པ་རྡོར་རྒྱལ་ཞང་གསུམ་ཐོག་པ་ལ་སོགས། ཕྱི་ཚར་
ལ༑ བྱང་གི་འབའ་རོམ་པ་ཆེན་པོ། ཤངས་རྨོག་ཅོག་པ་ལ་སོགས་གནམ་གྱི་
སྐར་མ་ཙམ་བྱོན། བསྟན་པ་དར་ཞིང་རྒྱས་པ་མཛད་དོ། །དྭགས་པོ་རིན་པོ་
ཆེའི་གཅུང་པོ་ལྷ་རྗེ་རྡོ་ རྗེ་འབར་ གྱི་ སྲས། དྭགས་པོ་སྒོམ་པ་ནི་ཐོག་མའི་
386
387



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མཚན་ཟླ་རྒྱལ་གླིང་དགུང་ལོ་བཅུ་གཅིག་པ་ལ་བླ་མའི་དྲུང་དུ་ཡོང་། ཆོས་མ་
ལུས་པར་ཐོབ། བཅུ་གསུམ་པ་ལ་སྤྲོས་བྲལ་གྱི་རྟོགས་པ་ཤར། བཅུ་དྲུག་པ་
ལ་མཁན་པོ་མངའ་རིས་པ་ཤེར་སྙིང་ལ་དགེ་ཚུལ་ཞུས། མཚན་ཚུལ་ཁྲིམས་
སྙིང་པོར་བཏགས། བཅོ་བརྒྱད་པ་ལ་བསྒོམས་པས་རོ་གཅིག་པ་རྟོགས། ཉི་ཤུ་
རྩ་ལྔ་ལ་སྔར་གྱི་མཁན་པོ་དང་སློབ་དཔོན་ཤབ་རྩེ་ཡོན་ཏན་བློ་གྲོས་ལ་སོགས་
ལ་བསྙེན་རྫོགས་མཛད། སུམ་ཅུ་རྩ་ལྔ་ནས་གདན་ས་བསྐྱངས་པས་ལོ་གཉིས་
ནས་བླ་མ་གཤེགས། བཀྲ་ཤིས་སྒོ་མང་བཞེངས། དེ་ནས་དབུས་སུ་བྱོན། ལྷ་
ལུང་བྲག་རམ་ལ་སོགས་སུ་བཞུགས། ཇོ་བོ་རིན་པོ་ཆེའི་ཐུགས་རྗེ་དང་བསྲུང་
མས་བསྐུལ་ནས། ལྷ་སའི་གསོ་ཐབས་མཛད། རྒྱ་འབྲིའི་སྡེ་འཁྲུགས་འདུམས།
ཞང་རིན་པོ་ཆེ་ལ་གནས་གཞི་གཏད་ནས། སྒམ་པོར་བྱོན། མཁྱེན་རྟོགས་དང་
ཐུགས་རྗེ་ངོ་མཚར་བའི་རྣམ་ཐར་དཔག་མེད་མངའ་བ་དེ། དགུང་ལོ་ལྔ་བཅུ་
རྩ་བཞི་པ་གླང་ལོ་དབྱུག་གུ་ཟླ་བའི་ཚེས་ཉི་ཤུ་ལ་གཤེགས་སོ། །དེའི་སློབ་
མ་གྲུབ་ཐོབ་དབུ་སེ། ཞང་རིན་པོ་ཆེ་མཁན་ཆེན་བྱེ་དཀར་བ། ཇོ་བཙུན་རོག་
པོ༑ ཞང་སྟོན་ཀ་ལོ་ཀ དུང་སྟོན་ལ་སོགས་པ་བྱོན་ནོ། །བདེ་གཤེགས་ཁམས་
པ་རྡོར་རྒྱལ་གྱི་གདུང་རུས་ནི། རྨེ་ འདོར་བའི་ནང་ཚན་དབས་དེའི་ནང་
ཚན་དབེ་ན། ཡབ་དབེ་ན་ཨ་དར་གྱི་སྲས་སུ། མེ་ཕོ་རྟ་ལོ་ལ་མདོ་ཁམས་རྡོ་རྗེ་
ཁྲོམ་དུ་སྐུ་འཁྲུངས། ལྡོང་ཡན་བྱང་ཆུབ་ཀྱི་བུ་ཚུལ་ཁྲིམས་ལ་རབ་ཏུ་བྱུང་། ཨུ་
རིང་རྒྱ་འབར་ལ་ཆོས་གསན། ཉི་ཤུ་རྩ་ལྔ་ལ་དབུས་སུ་ཕེབས་ཟུལ་ཕུར་བྱ་
འདུལ་བ་འཛིན་པ་ཆེན་པོའི་དྲུང་དུ་བསྙེན་རྫོགས་མཛད། སློབ་དཔོན་ཕྱུ་པ་
ཆོས་ཀྱི་སེང་གེ་དང༌། དགེ་བཤེས་གཡོར་གཉན། དམར་ཙང་བུ་ཁ་པ། དམ་
རྒྱ་བོད་ཡིག་ཚང་ཆེན་མོ།
པ་གཉལ་ཆུང་བ། བུར་བསྒོམ་ནག་པོ། བླ་མ་ས་སྐྱ་པ་ཆེན་པོ། ཉང་སྒོམ་རྒན་
པོ༑ བྱང་ཆུབ་སེམས་དཔའ་ཟླ་བ་རྒྱལ་མཚན། བླ་མ་བྲག་དཀར་བ་ལ་སོགས་
ལ་སྔགས་མཚན་ཉིད་ཀྱི་བཀའ་ལུང་གདམས་པ་མང་དུ་ཞུས། དགུང་ལོ་བཞི་
བཅུ་རྩ་གཉིས་པ་ལ་དགེ་བཤེས་ཞང་གསུམ་ཐོགས་པ་དང་འགྲོགས་ནས་སྒམ་
པོར་བྱོན་ཏེ། མཉམ་མེད་དྭགས་པོ་ལྷ་རྗེ་དང་མཇལ། རྟོགས་པ་འཁྲུངས། ལོ་
གསུམ་བསྟེན། ཡར་བྱོན་ཚ་རོང་བཙན་པོས་སྦྱིན་བདག་བྱས་ནས་ལྕགས་ཕོ་
ཁྱི་ལོ་ལ་ ཕག་མོ་གྲུར་འཇག་སྤྱིལ་དགོན་པ་བཏབ། ཆོས་ཁྲིམས་བཅས།
དགུང་ལོ་ལྔ་བཅུ་རྩ་ལྔ་ནས་འགྲོ་དོན་བསྐྱངས། དྲུག་ཅུ་རེ་གཅིག་པ་མེ་ཕོ་སྟག་
གི་ལོ་སྟོན་ཟླ་ཐ་ཆུང་གི་ཉི་ཤུ་ལྔ་ལ་ཕག་མོ་གྲུའི་མཐར་ཙར་མྱ་ངན་ལས་འདས་
སོ༑ ༑དེའི་ཐུགས་ཀྱི་སྲས་བཞི་ནི། བསོད་ནམས་མཐར་ཕྱིན་འབྲི་ཁུང་པ།
མོས་གུས་མཐར་ཕྱིན་སྟག་ལུང་པ། ཤེས་རབ་མཐར་ཕྱིན་པར་བུ་བ། རྟོགས་
པ་མཐར་ཕྱིན་སྣ་བུ་བ་རྣམས་སོ། །ཉེ་བའི་སྲས་བཞི་ནི། སྐལ་ལྡན་ཡེ་ཤེས་
སེང་གེ ཀུན་ལྡན་གཙང་པ་རས་ཆུང་བ། རྟོགས་ལྡན་མི་ཉག་བསྒོམ་རིན།
གྲུབ་ཐོབ་ཉག་རེ་སེ་བོའོ། །གཞན་ཡང་། མཁན་པོ་ཞང་གསུམ་ཐོག་པ་དང༌།
ཁྲོ་ཕུ་བའི་རྒྱལ་ཚ་རིན་ཆེན། ཆོས་རྗེ་ལྡུམ། རླངས་སེང་གེ་རྒྱལ་མཚན། སྨོན་
སྟོན་ཆོས་བློ། སེང་གེ་སྡིང་པ། སེང་སྟོན་སྙིང་པ། ཉང་ཤན་གྲོང་པ། ཞང་སྟོན་
ཙི་བ་རི་པ། ཀྲེའོ་དགེ་བ་དཔལ། དགེ་བཤེས་སྟོན་འཇམ། རྒྱལ་ཚ། མེ་སྒོམ་
ལ་སོགས་ཏེ། སྐུ་འདའ་བའི་ལོ་གྲྭ་པ་མཁས་གྲགས་ཐོན་པ་བརྒྱད་བརྒྱ་ཙམ་
བྱུང་ཞིང༌། སྒྲུབ་བརྒྱུད་ཀྱི་བསྟན་པ་དར་ཞིང་རྒྱས་པར་མཛད་པའོ། །སྒྲུབ་
བརྒྱུད་བསྟན་པའི་སྲོག་ཤིང་མཁས་གྲུབ་རྣམས། །བྱོན་ཚུལ་རྣམ་ཐར་བ་དན་
389
388



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཆེར་གཡོས་པས། །ཟབ་དོན་ནོར་བུའི་ཏོག་འཛིན་མཁས་རྣམས་ཀྱིས། །སྒྲུབ་
པའི་རྒྱལ་མཚན་རྒྱུན་རིང་འཛུགས་པར་ཤོག །
རྒྱ་བོད་ཡིག་ཚང་ཆེན་མོ།
མོ་ལུག་གི་ལོ་དགུན་ཟླ་འབྲིང་པོའི་ཚེས་བཅུ་གཅིག་གི་ཉི་མ་དགོང་ཁའི་དུས་
ཞི་བར་གཤེགས་སོ།། །།
༈ ཞི་བྱེད་བརྒྱུད་པ་བཞུགས།
༈ དཔལ་ཕག་མོ་གྲུ་པའི་ཡང་དགོན་བཏབ་ལུགས་དང་དེའི་གདན་
སར་རླངས་ལྷ་གཟིགས་ཀྱི་བླ་རབས་བྱོན་ཚུལ་ལོ། །
ཞི་བྱེད་བརྒྱུད་པའི་སྤྱི་མེས། ཕ་དམ་པ་རིན་པོ་ཆེའི་འཁྲུངས་ཡུལ་ནི། རྒྱ་
གར་ལྷོ་ཕྱོགས་བྷ་གའི་གླིང་གི་གྲོང་ཁྱེར་ཙ་ར་སིདྷར། ཡབ་དེད་དཔོན་བརྩོན་
འགྲུས་གོ་ཆ་དང༌། ཡུམ་བྲམ་ཟེ་མོ་གཙང་སྒྲ་ལྡན་བ་ཧང་ནི་བྱ་བའི་སྲས་སུ་
འཁྲུངས་ཏེ། དགུང་ལོ་བཅུ་ན་རབ་ཏུ་བྱུང༌། མདོ་སྔགས་ཀུན་ལ་མཁས་པར་
སྦྱངས། བོད་དུ་ཐེངས་གསུམ་བྱོན་པའི་དང་པོར་རབ་བྱུང་གི་ཆ་བྱད་ནས་མོན་
མཐའ་འཁོབ་ནས་ཚུར་བྱས་ཁ་རག་སྙིང་ཁུང་པར་བྱོན། རྒྱ་གར་ལ་ཕྱིར་ལོག
བར་པ་སྤྱོད་པའི་ཆ་ལུགས་མཛད་ནས་ཡར་ལུང་ཕུ་ལ་བྱོན། དེ་ནས་བལ་ཡུལ་
ལ་བྱོན། དེ་རྟིང་བོད་དུ་ཕེབས་དུས་ལ་སྟོད་དིང་རི་གླང་འཁོར་དུ་བཞུགས།
འགྲོ་བ་མང་པོ་སྨིན་གྲོལ་ལ་བཀོད་ནས་ས་ཕོ་བྱི་བའི་ལོ་དགུན་ཟླ་འབྲིང་པོའི་
ཚེས་བཞི་ལ་མཁའ་སྤྱོད་དུ་གཤེགས་སོ། །སློབ་མའི་ནང་ནས་ཐུགས་ཀྱི་སྲས་
བཞི་ནི་བླ་མ་དྷརྨ་ཙཀྲ་དང། བླ་མ་གུ་ན་ཤི། དམ་པ་ཆར་ཆུང་བ། བླ་མ་བྱང་
ཆུབ་སེམས་དཔའ་ཀུན་དགའ་རྣམས་དམ་པ་རིན་པོ་ཆེ་སྙུང་བའི་ཚུལ་བསྟན་
པའི་དུས་སུ་བླ་མ་དྷརྨ་ཙཀྲ་དང༌། དམ་པ་ཀུན་དགའ་དང་། བླ་མ་གུ་ན་ཤྲཱི་
རྣམས་ཀྱིས་གསོལ་བ་བཏབ་པའི་ཚེ་དམ་པའི་ཞལ་ནས། ངས་མི་ཡུལ་དུ་ལོ་
ལྔ་བརྒྱ་དང་བཅུ་བདུན་སྡད་འདུག ད་མཁའ་སྤྱོད་དུ་འགྲོ་གསུངས་ནས། ས་
ཡེ་ཤེས་མཁའ་འགྲོའི་ལྷུམས་བཞུགས་བྱང་སེམས་སྤྲུལ་པའི་སྲས།།
ལྷུན་པོའི་ངོས་ལ་འཇའ་འོད་གུར་བཅས་བཞུགས་པ་དེ། །མེས་པོས་བླངས་
དུས་བར་སྣང་ལྷས་གཟིགས་དེའི་ཕྱིར། །གདུང་རུས་འདི་ལ་ལྷས་གཟིགས་
ཞེས་སུ་གྲགས་པའོ། །དེའི་བརྒྱུད་པས་ཕག་གྲུ་ཡང་དགོན་བཏབ། །གདན་
སར་དཔལ་ལྡན་དྭགས་པོའི་ཆོས་ལུགས་རྣམས། །ལེགས་པར་བསྐྱངས་པའི་
གྲུབ་ཐོབ་བྱོན་ཚུལ་རྣམས། །ཆོས་བདག་བླ་མ་གོང་མས་དགོན་པ་བཏབ་ལུགས་
སོགས། །རྣམ་ཐར་ངོ་མཚར་ཕྲེང་བ་འདི་དག་བདག་གིས་སྤེལ། །དེའང་འདི་
ལྟར་ཐོས་ཏེ། ཐོག་མར་བླ་མ་གོང་མ། རྣལ་འབྱོར་གྱི་དབང་ཕྱུག་ཆེན་པོ་གྲུབ་
ཐོབ་ཁམས་པ་རྡོར་རྒྱལ་ཞེས་མཚན་ཡོངས་སུ་གྲགས་པ་དེ་ཉིད། གདུང་རུས་
ནི་སྨེ་འདོར་བའི་ནང་ཚན་དབས། དེའི་ནང་ཚན་དབེ་ན་ཡབ་དབེ་ན་ཨ་དར་
གྱི་སྲས་སུ། མེ་ཕོ་སྟག་ལོ་ལ་མདོ་ཁམས་རྡོ་ཁྲེམས་སུ་སྐུ་འཁྲུངས། ལྡོང་ཡན་
ཐུབ་ཀྱི་བུ་ཚུལ་ཁྲིམས་ལ་རབ་ཏུ་བྱུང༌། དབུ་རིང་རྒྱ་འབར་ལ་ཆོས་གསན།
དགུང་ལོ་ཉི་ཤུ་རྩ་ལྔ་ལ་དབུས་སུ་ཕེབས། ཟུལ་ཕུར་བྱ་འདུལ་བ་འཛིན་པ་ཆེན་
པོའི་དྲུང་དུ་བསྙེན་རྫོགས་མཛད། ཕྱུ་པ་ཆོས་ཀྱི་སེང་གེ་དང༌། འཁོན་ས་སྐྱ་པ་
390
391



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཆེན་པོ་དང༌། མཉམ་མེད་དྭགས་པོ་ལྷ་རྗེ་བ་ལ་སོགས་པ་དབུས་གཙང་གི་
མཁས་གྲུབ་བཟང་ལ་མང་བ་བསྟེན། ཉམས་རྟོགས་ཁྱད་པར་ཅན་འཁྲུངས།
བཞི་བཅུ་ཞེ་ལྔ་བཞེས་པ་ལྕགས་ཕོ་ཁྱི་ལོ་ལ། ཚ་རོང་བཙན་པོས་སྦྱིན་བདག་ -
བྱས་ནས། ཕག་མོ་གྲུར་འཇག་སྤྱིལ་དགོན་པ་བཏབ། དེ་ལོ་ནས་འགྲོ་དོན་
བསྐྱངས། སྒོམ་སྒྲུབ་ཀྱི་བསྟན་པ་ཉིན་མོ་ལྟར་གསལ་བར་མཛད་ཅིང་། གྲྭ་པ་
ཉིས་སྟོང་བརྒྱད་བརྒྱར་གྲགས་པ་དང༌། དགེ་བཤེས་གདུགས་ཐོགས་པ་ལྔ་
བརྒྱ་ཙམ་བྱུང་ནས། དགུང་ལོ་དྲུག་ཅུ་རེ་གཅིག་པ་མེ་ཕོ་སྟག་ལོ་སྟོན་ཟླ་ཐ་ཆུང་
གི་ཉི་ཤུ་ལྔ་ལ་ཕག་མོ་གྲུའི་མཐའ་ཙར་མྱ་ངན་ལས་འདས་སོ། །བླ་མ་དེའི་
ཐུགས་སྲས་མཐར་ཕྱིན་བཞི་ནི། བསོད་ནམས་མཐར་ཕྱིན། འབྲི་ཁུང་པ་སྐྱུ་ར་
རིན་ཆེན་དཔལ། མོས་གུས་མཐར་ཕྱིན་སྟག་ལུང་པ། གཟི་བཀྲ་ཤིས་དཔལ།
ཤེས་རབ་མཐར་ཕྱིན་པར་བུ་བ་བློ་གྲོས་དཔལ། རྟོགས་པ་མཐར་ཕྱིན། སྣ་
ཕུ་བ་གླིང་ཆེན་རས་པའོ། །ཉེ་བའི་སྲས་བཞི་ནི། སྐལ་ལྡན་ཡེ་ཤེས་སེང་གེ
ཀུན་ལྡན་གཙང་པ་རས་ཆུང་བ། རྟོགས་ལྡན་མི་ཉག་སྒོམ་རིན། གྲུབ་ཐོབ་
ཉག་ར་སེ་བ་རྣམས་དང་། གཞན་ཡང་དགེ་བཤེས་ཞང་གསུམ་ཐོགས་པ་ལ་
སོགས་མཁས་གྲུབ་གྲངས་ལས་འདས་པ་མང་པོ་སྨིན་ཅིང་གྲོལ་བར་མཛད་དེ།
བདེ་གཤེགས་ཕག་མོ་གྲུ་ཆེན་པོ་མྱ་ངན་ལས་འདས་པའི་རྗེས་སུ། དགེ་བཤེས་
ཞང་གསུམ་ཐོགས་པས་ཕག་གྲུའི་གནས་སར་བྱོན་ནས་མཁན་པོ་ལོ་ལྔ་མཛད།
ཁོང་གཤེགས་ནས་ཐུགས་སྲས་ཐམས་ཅད་ཀྱི་ཐུ་བོ་འགྲན་ཟླ་དང་བྲལ་བ་
སྐྱུ་ར་ རིན་ཆེན་དཔལ་བས་འབྲི་ཁུང་ནས་ཕག་གྲུ་གདན་ས་ཡང་དགོན་གྱི་
མཁན་པོ་ཡང་ལོ་གསུམ་མཛད། འབྲི་གདན་གཉིས་ཀར་དུ་ཕེབས་ནས། གྲྭ་
རྒྱ་བོད་ཡིག་ཚང་ཆེན་མོ།
སློབ་ཡར་འཕེལ་དུ་བསྐྱངས། མདོ་སྟོད་སྨད་ཀྱི་གྲྭ་པ་རྣམས་ཀྱི་ནང་ནས།.
རུས་པ་རླངས་ལྷ་གཟིགས་ཡིན་པའི་དགེ་བཤེས་བླ་མ་ལ་ལྷག་པར་དད་པ་
ཞིག་ཡོད་པ་དེ། སྐུ་དྲུང་དུ་ཉེ་བར་བསྟེན་གསོལ་གཟིམ་བཅོལ། བླ་མ་ཡང་
གདུལ་བྱས་གཡེངས་ནས་ཤས་ཆེ་བ་འབྲི་ཁུང་རང་དུ་བཞུགས་པའི་སྐབས་སུ།
ཕག་གྲུ་མཐར་རྒྱའི་གྲྭ་ཚོགས་བྱིན་འབྱུང་ཞེས་སོགས་ལུང་བསྟན། ཞང་དགོན་
པ་བས་མགོ་བྱས་གནས་དགོན་བརྒྱ་རྩ་བརྒྱད་ལོ་གསུམ་ལ་བཏབ། གྲྭ་པ་ཁྲི་
ཚོ་ལྔ་ཙམ་འདུས་པ་ལ་བཤད་གྲྭ་ཆེན་མོ་བས་ཕྲག་དོག་བྱས་ནས། སེར་དམག་
ཁྱེར་བྱུང་བ་ལ། བླ་མས་སྤྲུལ་པའི་དམག་དཔུང་བཀྱེ་ནས་ཕམ་པར་བྱས་
ཏེ་མཐར་གུས་བཏུད་ཞུས། ཁམས་གཙང་གི་གྲྭ་པ་ཚོགས་ཆེ་དུས་འབུལ་བ་སྔ་
རྟིང་གྲོས་སུ་བསྡུར་བླ་མ་རིན་པོ་ཆེ་སྐུ་རྒས་ཀྱང་ཡར་བྱོན། གདན་ས་ཁག་
གཉིས་སྐྱོང་དགོས་པ་ས་ཐག་རིང་བས་འབྱོན་བཞུད་ཀྱང་དཀའ་བ་ཡིན་འདུག་
ཙ་ན། ད་རང་རེ་རྣམས་ཀྱི་མགོ་བཏུད་གདན་ས་པ་གཅིག་བསྐོས་ལ་ཞུས་པ་
དྲག་ཟེར་བ་ལ་ཁ་འཆམས། རིན་པོ་ཆེ་བགྲེས་པ་འགའ་ཡང་འབྲི་ཁུང་དུ་
བཏང་། རྗེ་དང་མཇལ། རྒྱུ་མཚན་ཞུས་པས། དེ་བཞིན་ཅིས་ཀྱང་ལེགས་སོ། །
དེའི་འོས་སུ་འདུག ཁྱེད་རང་རྣམས་ཀྱིས་ལྟོས་ཤིག་གསུངས་པ་ལ། ཁོང་
རྣམས་ཀྱིས་རྗེ་རིན་པོ་ཆེའི་སྤྱན་སྔ་ན་བཞུགས་པའི་གསོལ་ཇ་བ་འདི་འདྲ་ཞིག་
བསྐོས་པར་ཞུ་ཞུས་པས། འོ་དེ་ཤིན་ཏུ་ཡང་ལེགས་པས་ངས་ཀྱང་བྱིན་གྱིས་
བརླབས། ཁྱེད་རང་རྣམས་ཀྱིས་གདན་དྲོངས་ལ་སོང་ཞིག་གསུངས་པའི་
བཀའ་གནང་། གདན་སར་བསྐོས། རྗེའི་སྤྱན་སྔ་ནས་བྱོན་པས། དེ་ཕྱིན་སྤྱན་
སྔ་ཆོས་རྗེར་གྲགས་པ་འདི་བྱུང་བ་ཡིན་ཅིང་། ཁོར་རང་གི་མཚན་ནི། གྲགས་
392
393



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པ་འབྱུང་གནས་ཟེར་ལ་ལྷ་གཟིགས་ཀྱི་ཞལ་ངོས། ཕག་མོ་གྲུ་པའི་གདན་ས་
མཛད་པའི་ཐོག་མ་འདི་ཡིན་ནོ། །དེས་ཕག་མོ་གྲུ་པའི་ལྷ་ཁང་རྙིང་མ་བཞེངས།
བསྟན་པ་དང་གདན་སའི་བྱ་བ་ཆེར་མཛད། ཕྱིས་ཀུ་ར་རིན་པོ་ཆེ་གྲོངས་ནས།
ཁོང་གིས་ཀྱང་འབྲི་གདན་གཉིས་ཀ་བསྐྱངས་ཤིང་། ཕག་གྲུའི་གདན་ས་ལོ་ཉི་
ཤུ་རྩ་གཉིས་མཛད་ནས། ཁོང་རང་འབྲི་ཁུང་དུ་བཞུགས། དབོན་པོ་ལྷ་རྒྱལ་བ་
དང༌། རིན་པོ་ཆེ་གྲགས་པ་བརྩོན་འགྲུས་པ། ཕག་གྲུའི་གདན་སར་བསྐོས་
ནས་བཏང་བ་ཡར་འགྲོ་ལ་ཐོག་ཏུ་ཕེབས་པ་དང༌། མལ་གྲོ་གཟི་ཆེན་ལ་
སོགས་ཕར་ཚུར་གྱི་གཞི་བདག་གདུག་པ་ཅན་འགའ་རེས་བླ་མའི་ཉམས་སད་
པའི་ཆེད་དུ། གློ་བུར་བར་སྤྲིན་བསྡུས། འབྲུག་སྒྲགས། ཐོག་སེར་ཕབ་པ་དང་
བླ་མས་ཆོས་གོས་ཐུ་བར་གནང་ནས་བཟེད་པས། ཐོག་ཡས་ལྔ། ཐུ་བ་ན་སྲན་
མ་བླུག་པ་བཞིན། ཕར་རིལ་ཚུར་རིལ་དུ་འདུག་སྟེ་བླ་མ་དཔོན་སློབ་མི་ནོར་
གང་ལའང་ཐོག་གིས་གནོད་པ་མ་ནུས་པས་རྒྱལ་བ་ཐོག་གདུགས་པར་གྲགས་
ཤིང་། དེས་གདན་ས་ལོ་སུམ་ཅུ་སོ་གཅིག་མཛད་པའི་བར་ལ་གདུལ་བྱ་དང་
སྙན་གྲགས་ཤིན་ཏུ་ཆེ། ཁྱད་པར་སྐུ་ཚེའི་སྨད་ལ་སྟོད་ཧོར་རྒྱལ་པོ་ཧུ་ལ་ཧུ་དང་
ཡོན་མཆོད་དུ་འབྲེལ་ནས། དེས་བརྒྱ་འབུལ་ཉི་ཤུ་རྩ་གཅིག་གི་སྣ་གྲངས་པའི་
འབུལ་མོ་ཆེ་བྱུང་བ་བླངས། དེ་ནས་ཞག་བཅུ་བདུན་སོང་བ་དང་རྒྱལ་བ་རིན་
པོ་ཆེ་གྲོངས། དེའི་གཅུང་པོ་བཅུ་གཉིས་རིན་པོ་ཆེ་རིན་ཆེན་རྡོ་རྗེས་གདན་ས་
ལོ་བཅུ་བཞི་མཛད། རྒྱལ་བ་རིན་པོ་ཆེའི་ནང་རྟེན་ལ་གསེར་ གྱི་སྒོ་མང་
བཞེངས། གདན་ས་མཐིལ་གྱི་སྒོ་མང་སྔོན་མ་ཡིན་ནོ། །དེའི་སློབ་མ་ལ་སྤུ་
ཏོག་ཟེར། ཁོང་གྲོངས་ནས་སྤུ་ཏོག་ཚོས་བླ་མའི་ནང་རྟེན་ལ་སྒོ་མང་གཅིག་
རྒྱ་བོད་ཡིག་ཚང་ཆེན་མོ།
བཞེངས། གདན་སར་བླ་མ་སྐུ་མཆེད་ཀྱི་དབོན་པོ་ཆེ་བ། གཅེན་གྲགས་པ་ཡེ་
ཤེས་པ་བསྐོས། དེའི་སློབ་མ་ལ་ལྡོམ་བུ་ཟེར། སྤྱི་ཏོག་གི་ཆགས་དེ་ནས་བྱུང་།
བླ་མ་དེས་གདན་ས་ལོ་དགུ་མཛད་པའི་རིང་ལ། ས་སྐྱ་པའི་བླ་མ་འཕགས་པ་
ལ་རྒྱུད་གསུམ་མན་ངག་དང་བཅས་པ་ཞུས། བླ་མ་ཤར་པ་ཡེ་ཤེས་རིན་ཆེན་
པ་ལ་ཁོང་རང་གི་སྣག་ཚ་དཔོན་པོ་བྲག་སླེ་ཕུལ། དེ་ས་སྐྱ་པས་ཕག་གྲུའི་
གདན་སར་བསྐོས་རྩིས་བྱས་པས་གཅུང་རྒྱ་བོས་སྐྱོངས་དེ་འཚམ། རིན་པོ་ཆེ་
གྲགས་ཡེ་བ་གྲོངས་ནས། གཅུང་རྒྱ་བོ་གྲགས་རིན་པས་གདན་ས་མཛད། ས་
སྐྱ་པས་བྲག་སླེ་དབོན་པོའི་ཁ་མཆུ་རྩོད་རྩིས་བྱས་པས་གཅུང་རྒྱ་བོའི་རྟིང༌།
འབྲི་ཁུངས་པས་མནན་པས་ས་འབྲི་འཁྲུག་པའི་མགོ་ཚུགས། ཕག་གྲུ་པ་རང་
ལའང་སྐྱོན་ཆེར་མ་བྱུང་ནའང་ས་འབྲི་ཡུན་རིང་འཁྲུགས། ཕྱིས་གཅུང་རྒྱ་བོས་
ཕག་གྲུའི་བླ་དཔོན་སྦྲེལ་ནས་མཛད། དེ་གྲོངས་ནས་སྐུ་མཆེད་གཉིས་དབོན་
པོ་རིན་པོ་ཆེ་གྲགས་པ་རྒྱལ་མཚན་པ་ས་ཕོ་བྱི་བ་ལོ་ལ་བསྐོས་ནས། གདན་ས་
ལོ་ལྔ་བཅུ་ང་གཅིག་མཛད། དེ་རྟིང་གཅུང་པོ་གྲགས་པ་ཤེས་རབ་པས་གདན་
ས་ལོ་བཅུ་གསུམ་མཛད། ཁོང་གྲོངས་ནས་དེའི་དབོན་པོ་རིང་བརྒྱུད་སྤྱན་སྔ་
གྲགས་བྱང་བ་གདན་སར་བསྐོས། ལོ་འགའ་སྣེ་གདོང་ཁྲི་ཐོག་དང༌། བླ་དཔོན་
སྦྲགས་པའང་མཛད། དེ་གཤེགས་རྟིང་གཅུང་པོ་གྲགས་པ་རིན་ཆེན་པ་ཕག་
གྲུའི་གདན་སར་གློ་བུར་དུ་བསྐོས། དེའི་རྟིང་དེའི་གཅུང་བསོད་ནམས་གྲགས་
པས་ཀྱང་གདན་ས་ལོ་འགའ་མཛད་ནས། ཁྲི་དཔོན་ཤཱཀྱ་རིན་ཆེན་པའི་སྲས་
པོ་སྤྱན་སྔ་བསོད་ནམས་དཔལ་བ་དང་། བསོད་ནམས་བཟང་པོ་བ། བསོད་
ནམས་རྒྱལ་མཚན་པ་སྐུ་མཆེད་དེ་རྣམས་ཀྱིས་གདན་ས་རིམ་པར་མཛད། ཆུ་མོ་
394
395



རྒྱ་བོད་ཡིག་ཚང་ཆེན་མོ།
༈ དཔལ་ཕག་མོ་གྲུ་པའི་ཁྲི་སྐོར་གྱི་ཁྲི་ཐོག་ཏུ་རླངས་ལྷ་གཟིགས་ཀྱི་
དཔོན་རབས་བྱོན་ཚུལ་བདོག་གོ །
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གླང་ལོའི་གཤམ་ལ་སྤྱན་སྔ་ཆོས་རྗེ་བསོད་ནམས་རྒྱལ་བ་སྐུ་གཤེགས། རྒྱལ་
མཚན་པ་སྐུ་མཆེད་དེ་རྣམས་ཀྱིས་གདན་ས་རིམ་པར་མཛད། ཆུ་མོ་གླང་ལོའི་
གཤམ་ལ། སྤྱན་སྔ་ཆོས་རྗེ་བསོད་ནམས་རྒྱལ་བ་སྐུ་གཤེགས་དེའི་གཤེགས་
རྫོངས་ཀྱི་སྐབས། ཤིང་ཕོ་སྟག་ལོ་སྲོག་སྨེ་བརྒྱད་དཀར་དབུས་ན་ཡོད་པའི་
སྟོན་ནས་ཕག་གྲུ་ནང་མཁོན་གྱིས་རྐྱེན་པས་དབུས་གཙང་སྲིད་སྡེབས་ཀྱི་བདེ་
དོགས་ཆེན་མོ་ལངས་པ་ཡིན་ནོ། །དཔལ་ཕག་མོ་གྲུ་པའི་སྒྲུབ་ཁང་འཇག་སྤྱིལ་
དང་། གདན་ས་ཡང་དགོན། ལྕགས་ཕོ་ཁྱི་ལོ་ལ་བཏབ་ནས། ད་ལན་ཤིང་ཕོ་
སྟག་ལོ་འདི་ཡན་ལ་ལོ་གྲངས་ཉིས་བརྒྱ་དང་བཞི་བཅུ་ཞེ་ལྔ་སོང་འདུག་ཅིང།
གདན་སར་ཞུགས་པ་ནི་ཐོག་མར། གྲུབ་ཆེན་ཁམས་པ་རྡོར་རྒྱལ་བ་རང་དང༌།
མཁན་པོ་ཞང་གསུམ་ཐོགས་པ། སྐྱུ་ར་རིན་ཆེན་དཔལ་བ་གསུམ་མི་ཐེ་བའི།
རླངས་ལྷ་གཟིགས་ཀྱི་གདུང་བརྒྱུད་པས་གདན་ས་རིམ་པར་མཛད་པ་ལ། སྔ་
སོར་སྤྱན་སྔ་རིན་པོ་ཆེ་གྲགས་འབྱུང་པ་ནས། སྤྱན་སྔ་བསོད་རྒྱལ་བ་ཡན་ལ་
ཞལ་ངོ་བཅུ་གཅིག་བྱོན་པའི་བར་ལ། ཆོས་ཚུགས་དང་མཐར་རྒྱའི་གྲྭ་སློབ་ཡར་
འཕེལ་དུ་འབྱུང་ཞིང་། བསྟན་པ་དང་འགྲོ་བའི་དོན་ལ་ཐུགས་བརྩོན་ཤ་སྟག་
བྱོན་གདའོ། །བདེ་གཤེགས་བླ་མ་རྣམས་ཀྱི་ཐུགས་རྗེ་ཡིས། །དབུས་གཙང་
བོད་ཞིང་ཐུབ་བསྟན་གསལ་བ་དང་། །བསྟན་འཛིན་སྐྱེས་བུའི་གདན་ས་མ་
སྟོང་བར། །སྒྲུབ་བརྒྱུད་ཉི་མའི་འོད་ལྟར་གསལ་བར་ཤོག །དགེའོ།།
དཔལ་ཕག་མོའི་ཁྲི་སྐོར་ལ། རླངས་ལྷ་གཟིགས་ཞལ་ངོ་ནང་རིམ་གྱིས། །
དབང་འཁོར་ལོས་སྒྱུར་ཅིང་ཡར་འཕེལ་དུ། །དུས་སྔ་ཕྱིར་བྱུང་ཚུལ་འདི་ལྟར་
སྣང་། །དེའང་ཐོག་མར་ཧོར་ས་སྐྱ་པ་ཡོན་མཆོད་དུ་འབྲེལ་ནས། དབུས་གཙང་
གི་མི་རྩིས། དུད་གྲངས་ཧོར་དུད་འཆའ་བའི་དུས་ན། དབུས་ཕྱོགས་སུ་གསེར་
ཡིག་པ། སི་ཏུ་ཨ་སྐྱིད་བྱ་བས་རྩིས་པ་ལ། ཕག་གྲུའི་ཁྲི་སྐོར་རང་ལ་ཧོར་དུད་
ཚང་མ་ཉིས་སྟོང་བཞི་བརྒྱ་སུམ་ཅུ་རྩ་བརྒྱད་ཀྱི་ཐོག་ཏུ། ལྷ་པའི་དུད་དྲུག་བརྒྱ་
དང༌། སྟག་ལུང་པའི་སྟེང་ནས་དུད་གྲངས་ལྔ་བརྒྱ་མནན་པ་དེས། ཁྲི་སྐོར་
གཅིག་གི་བྱ་བ་བསྒྲུབ་ཅིང་། ཧོར་འཇའ་བྱང་ཁ་ལ་འགྲོ་དུས་རྩི་དབར་འཇའ་
མོའི་བརྗིད་ཁག་ཕག་གྲུ་ཁྲི་སྐོར་གྱིས་འཁུར་དགོས་ལ། གོང་མ་ཡོན་མཆོད་
བཀའ་གྲོས་སྐོར་བས། ཁྲི་དཔོན་བཟང་པོ་རེ་བསྐོས་པར་འདུག་པར། སྔ་
སོར་འབྲི་གདན་གཉིས་སྡེ་དགོན་ཁག་ཅིག་པར་བྱས་ནས་འབྲི་ཁུང་པ་སྒོམ་པ་
ཤག་རིན་གྱིས་སྤྱིའི་ཁ་ཏ་བྱེད། དེའི་ཉེ་གནས་ལྡན་མ་སྒོམ་བརྩོན་ཟེར་བ་
གཅིག་གིས། ཚོང་འདུས་བྲག་ཁར་ཁྲི་ཁང་བརྩིགས་ནས་རྐང་ཡེངས་དང་སྨད་
ཧོར་ལ་ངོ་ལྟས། ཁྲི་དཔོན་གྱི་མིང་ལོ་སྦྲེལ་བྱས། དེ་རྟིང་སྤྱན་སྔ་རིན་པོ་ཆེ་
གྲགས་འབྱུང་བའི་གསོལ་ཇ་བ་ལྷོ་བྲག་ཤོང་སྡེའི་མཁན་པོ་བྱས་པས་མཁན་པོ་
རིན་རྒྱལ་ཟེར་བ་གཅིག་གིས་ཁྲི་དཔོན་ལོ་སྦྲེལ་ནས་བྱས། དེ་མཚམས་མདོ་
396
397



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཁམས་ནས་དཔོན་རྡོ་རྗེ་དཔལ་ཟེར་བའི་ཁམས་གཞོན་གཟུགས་དང་སྤྱོད་ལམ་
མཛེས་པ་གཅིག་སྤྱན་སྔའི་དྲུང་དུ་བྱུང་ནས། བདག་ལྷ་གཟིགས་ཀྱི་རུས་ཆེན་
གཅིག་ཡིན་པས་རྗེས་སུ་བཟུང་དུ་གསོལ་ཞུས་པས། འོ་སྐོལ་རུས་ཉེ་བར་
འདུག་གསུངས་ནས། རེ་ཞིག་གསོལ་ཇ་བ་བཅོལ་བྱ་བ་ཆེ་ཆུང་གང་ལའང་
རྣམ་དབྱེ་ཕྱེ་བ་ཞིག་འདུག་པས། རྒྱ་ཡུལ་ལ་བརྫངས་པས་གོང་མ་ཡོན་མཆོད་
ཀྱི་ཐུགས་ལ་བཏགས་ནས་ཕག་གྲུ་ཁྲི་སྐོར་མི་རབས་ཀྱི་བར་ལ་འཇའ་སའི་
བཀའ་ལུང་བཟང་པོ་དམ་རྟགས་དང་བཅས་པ་གནང་། ཡར་སླེབས་ནས་དེ་
འཕྲལ་ཤིང་ཕོ་སྟག་ལོ་ལ་ཁྲི་ཁང་ཡར་ལུང་རྣམ་རྒྱལ་དང་སྣེ་རྩེ་ཁྲི་དཔོན་ལོ་
བཅུ་གསུམ་བྱས་པའི་བར་ལ་གོང་འོག་ཕྱི་ནང་ཀུན་དང་མཐུན་ཅིང་། བྱས་པ་
ལག་རྗེས་ཆེ་བ་ལ། སྣེ་གདོང་གི་མགོ་བྱས། ཧ་ལ་སྒང་། སྣ་ཆོ། ལྕགས་རྩེ་གྲུ་གུ །
ཐང་པོ་ཆེའི་གླིང་སྨད། འཆོས་གཞིས་ཁ། མོན་མཁར་བཀྲ་ཤིས་གདོང་། རྒྱ་
ཐང་། ཚོང་འདུས་གྲ་ཁ། ཟངས་རི་ཕོ་བྲང་སྒང་། མཁར་ཐོག་འཆད་དཀར་དོ་
ལ་སོགས་མདོར་ན་ཚ་དུང་གཏོང་བའི་གཞིས་ཁ་བཅུ་གཉིས་ཞབས་སུ་ཆུག་
པར་བཞེངས་པས་ཁྲི་དཔོན་ཕེར་པོ་བྱུང་བར་གྲགས་སོ། །དེ་འདས་ནས། དེའི་
ནུ་བོ་གཞོན་ནུ་རྒྱལ་མཚན་གྱིས། ཁྲི་དཔོན་ལོ་གསུམ་བཞི་བྱས། དེ་འདས་
རྟིང་། ཁོ་རང་གི་དཔོན་སྐྱ་ཡར་འབྲོག་ཆུ་བརྒྱུད་པའི་རིགས་ཉ་པ་ཡིན་ལ་བྱང་
གཞོན་ཟེར་བ་ཞིག་ གིས་ཁྲི་དཔོན་བྱས། སྐབས་དེར་ས་འབྲི་འཁྲུགས་པ་
ལ་བྱང་གཞོན་གྱིས་ས་སྐྱ་པས་གང་གསུངས་པ་བྱས། དཔོན་ཆེན་ཨང་ ལེན་
གྱིས་ཕག་གྲུ་བསྲེག་པར་བྱུང་བ་ལ་བྱང་གཞོན་གྱིས་ཞུས་པས་འཚེང་། བྱང་
གཞོན་ཤི་ནས། གཞོན་ནུ་རྒྱལ་མཚན་གྱི་ཚ་བོ་གཞོན་ནུ་ཡོན་ཏན་གྱིས་ཁྲི་
རྒྱ་བོད་ཡིག་ཚང་ཆེན་མོ།
དཔོན་བྱས་ཏེ། ཧོར་རྒྱལ་པོ་ཐེ་མུར་བྷོ་ཁ་ཡུམ་སྲས། བོད་དུ་བཞུགས་པའི་
ཞབས་ཏོག་དང༌། དམག་གི་ཕྱག་ཕྱི་ཅུང་མ་འགྲུབ་ཕྱི་གོ་མ་ཆོད་ཀྱང་ནང་
དུ་ཞིང་པ་ཡ་གསུམ་ལ་སོགས་པ་གཟན་པོ་བྱས་པས་རིན་པོ་ཆེ་གཅུང་རྒྱ་བོ་ལ་
མ་མཉེས་པར། རྒྱལ་བུ་ཡུམ་སྲས་ལ་ཞུས་ནས་གཞོན་ནུ་ཡོན་ཏན་བབས་གོང་
དུ་ཞུ་བར་བཏང་། དེ་མ་འཁོར་བ་ལ་རྒྱལ་བུའི་མ་མ་གོ་ཆ། ས་སྐྱ་པའི་ཆོས་
ཁྲིམས་པ་རིན་ཆེན་བཀྲ་ཤིས། སྤྱན་སྔའི་ཉེ་གནས་བརྩོན་འགྲུས་དཔལ།
གཞོན་ནུ་ཡོན་ཏན་གྱི་དཔོན་འོག་མ། གྲགས་པ་འོད་ཟེར། སྔར་ཧུ་ལ་ཧུས་
བསྐོས་པའི་ཡུལ་བསྲུང་བ་གོ་གོ་ཆུའི་བུ་རྡོ་རྗེ་ཡར་ལུང་པ་ཇོ་བོ་གྲགས་རིན་
རྣམ་འཛོམ་ཀུན་ཁྲིས་སྐོར་གྱི་བྱ་བ་བསྒྲུབས། དེ་མཚམས་གོང་དུ་ཏི་ཤི་གྲགས་
འོད་པས་མགོ་མཛད་ནས་རིན་པོ་ཆེ་གཅུང་རྒྱ་བོ་ལ་ཁྲི་དཔོན་གྱི་འཇའ་ས་གྲུབ་
ནས་བླ་དཔོན་སྦྲགས། གཞོན་ནུ་ཡོན་ཏན་ལ་བརྟེན་བོར་འཆོས་མོན་མཁར་
བྱིན། གཅུང་རྒྱའོ་གྲོངས་རྟིང་། རིན་པོ་ཆེ་གྲགས་རྒྱལ་བའི་གཅེན་པོ་རྒྱལ་
མཚན་དཔལ་གྱིས་གོང་དུ་བྱོན་ལྷ་རྗེ་ཕག་མོ་གྲུ་པས་ཞུས། ལུང་གིས་ཁོང་ཁྲི་
དཔོན་ལ་བསྐོས་ནས་ལོ་སྦྲེལ་བྱས་དེའི་ལག་ནས། ཁོང་རང་གི་ནུ་བོ་གྲགས་
བཟང་ས་སྐྱ་པ་ལ་ཞུས་ནས་བསྐོས། དེའི་ལག་ནས་གཞོན་ནུ་རྒྱལ་མཚན་གྱི་བུ་
རྒྱལ་མཚན་སྐྱབས་ཀྱིས་འཇའ་སས་གླང་རིན་པོ་ཆེ་གྲགས་རྒྱལ་བའི་གཅུང་པོ་
བྱང་ཆུབ་རྒྱལ་མཚན་པ་ཤིང་ཕོ་སྟག་ལོ་པ་ཡིན། ས་སྐྱར་བླ་མ་བདག་ཉིད་ཆེན་
པོའི་དྲུང་དུ་ལོ་བཅུ་བཞི་ལོན་པ་ཡོས་ལོ་ལ་ཕྱིན་ནས་ཕྱག་ཕྱིར་སྡོད་དམ་གཉེར་
པ་བྱ། བླ་མའི་གསུང་གིས་ཁྱོད་རིན་པོ་ཆེ་བྱེད་དམ་ཁྲི་དཔོན་བྱེད་གསུངས།
རིན་པོ་ཆེ་བྱེད་ལགས་ཞུས་པས་དེ་མི་འོང་བར་འདུག་ཁྲི་དཔོན་བྱེད་དགོས་
398
399



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པས། གཡུལ་རྒྱལ་དང་ལེགས་བཤད་སོགས་ལ་ལྟོས་གསུངས་པ། ཐུགས་
མཁྱེན་ཡོད་པར་འདུག དེ་ནས་བདག་ཆེན་པས་སྤྲད་ནས་བླ་མ་མཉམ་མེད་
ཆེན་པོ་ལས་སློབ་གཉེར་ཞུས། བརྟག་གཉིས་བསླབས། སྟག་ལོའི་སྟོན་གཞུག་
ལ༑ ཁོང་གིས་བཤད་གསར་དང༌། གཅེན་པོ་སློབ་དཔོན་གྲགས་བཟང་པ་ཁྲི་
དཔོན་ལ་ས་སྐྱ་ནས་ཁྱོད་བསྐོས་བྱས་པའི་ཚོགས་ཇ་མཉམ་དུ་བསྐོལ། ཏི་ཤི་
ཀུན་བློ་བ་གོང་ལ་བྱོན་དུས། རྒྱལ་མཚན་སྐྱབས་ཕབ་ནས་ཁྲི་དཔོན་ལ་བསྐོས་
རྟིང་ལ་གཙང་དབང་རྒྱལ་པོའི་འཇའ་སས་ཏའི་སི་ཏུའི་མིང་ཐོབ། རྒྱལ་མཚན་
སྐྱབས་ཀྱི་ཚ་བོ་བསོད་ནམས་རྒྱལ་མཚན་གྱི་ལུང་གིས་རྩད་ཅིང་ཁྱོན་གྱི་བསྐོ་
བཞག་ལ་སོགས་མཐོ་དམན་མང་དུ་བྱུང་ཡང་སུས་ཀྱང་མ་ཐུབ་པར་རྒྱལ་
ཁམས་དབང་དུ་བསྡུད་པའི་མི་དེ་འདི་ཡིན་ནོ། །སི་ཏུ་བྱང་ཆུབ་རྒྱལ་མཚན་པ་
དེ་སྐུ་ན་གཞོན་དུས་ཕྱི་ནང་གི་སྡེ་གཟར་ དཀའ་ དགུ་ སྦྱོང་སྤྱོད་ཆེ་ནའང་།
དགུང་ལོ་ང་ལྔ་པའི་ཐོག་ཆུ་ཕོ་སྤྲེའུ་ལོ་ཟླ་བ་གཉིས་པའི་ཚེས་ལྔ་ལ་དཔོན་ཆེན་
རྒྱལ་བ་བཟང་པོ་ལྷ་ཁང་བླ་བྲང་པས། ལྷ་རྩེར་སྒོར་དེ་འདོན་ཕྱིར་དུ་དབུས་
གཙང་ཁྲི་སྐོར་རྣམས་ཀྱི་དམག་བསྡུས་པའི་དཔོན་ཐོབ་ནས། ཟླ་བ་ལྔ་པའི་
ཚེས་ལྔའི་ཉིན་ས་སྐྱར་བཅའ་ཧོ་བཏང་བས་དཔོན་ཆེན་ཐོབ། དེ་འཕྲལ་དམག་
འགྱེས་དུས། དཔོན་ཆེན་པས་དབོན་པོ་སི་ཏུ་བློ་གྲོས་རྒྱལ་མཚན་པ་དང༌།
ཐམ་ཁ་གླིང་དྲུག་མ་རྒྱལ་མཐོང་རང་བཅས་པ་སི་ཏུ་བྱང་རྒྱལ་བ་ལ་ཕུལ་ནས།
གཙང་པས་དར་ཅོག་དཀར་པོ་འཛུགས་པའི་སྔོན་མ་བྱས་ཏེ། དེ་དུས་ནས་
བསྟན་པ་མགོ་ཚུགས་ནས་མཚན་ཇུས་ཡར་འཕེལ་དུ་བྱུང་ཞིང༌། ཁྲི་དཔོན་
བྱིངས་དང་གྲོས་མཐུན་ནས་ས་སྐྱ་ལ་བཅའ་ཧོ་བཏང་བ་བྱ་བཟང་སྒང་ཡིན་
རྒྱ་བོད་ཡིག་ཚང་ཆེན་མོ།
པས། བྱ་བ་བཟང་པོ་གྲུབ་པའི་རྫོང་འདི་ལ་བྱ་བཟང་རྫོང་ཟེར་བའི་མིང་ཐོག་
གསུངས་པ་ཡིན་ཟེར་རོ། ཁོང་གི་རིང་ལ། རང་རེ་ལྷ་གཟིགས་ཀྱི་བརྒྱུད་པ་
འདིས་མིས་མི་གོ་ཆོད་བཞིན་དུ་ཆོས་ཀྱིས་ཆོས་གོ་ཆོད་པ་གཅིག་དགོས་པ་
འདུག་གསུངས། རྩེ་ཐང་གི་དགོན་པ་གསར་དུ་བཏབ། བཤད་གྲྭ་བཙུགས།
སྣེ་གདོང་དང་སྲོལ་གཅིག་པར་བྱས། ཆོས་རྗེ་བླ་མ་དམ་པ་བསོད་ནམས་རྒྱལ་
མཚན་དཔལ་བཟང་པོ་གདན་དྲངས། ཆོས་སྡེའི་རབ་གནས་དང་ཁོང་རང་གི་
དབོན་པོ་སློབ་དཔོན་ཤཱཀྱ་རྒྱལ་མཚན་པ་མཆོད་དཔོན་ལ་བསྐོས་པའི་མཁན་
པོ་དང་། གྲལ་དཔོན་ཞུས། ཆོས་འཇིག་རྟེན་གྱི་བྱ་བ་གང་ལའང་། མཁྱེན་རབ་
དང་འབད་རྩོལ་ཤིན་ཏུ་ཆེ་བར་གྲགས་ཤིང༌། ཕག་མོ་གྲུ་པའི་སྡེ་སྲིད་ཀྱི་བྱ་བ་
ལ་བྱས་པ་ལག་རྗེས་དཔོན་རབས་སྔ་རྟིང་སུ་ལས་ཀྱང། འདི་ཉིད་མཆོག་ཏུ་ཆེ་
བར་བྱེད་དོ། །དགུང་ལོ་རེ་གསུམ་པ་མེ་ཕོ་འབྲུག་ལོ་ལ་སྣེ་གདོང་དགའ་ལྡན་
རྩེར་བདེ་བར་གཤེགས་སོ། །དེ་ནས་དབོན་པོ་ཤཱཀྱ་རྒྱལ་མཚན་པས་སྣེ་གདོང་
ཁྲི་ཐོག་ཏུའང་བཞུགས། བླ་དཔོན་སྦྲགས་ནས་མཛད་རིང་ལ་རྒྱལ་ཁྲིམས་
འཇགས་ཤིང༌། ཆོས་ཁྲིམས་དར་དབུས་གཙང་བདེ་བ་དང༌། མངའ་ཞབས་
སྐྱིད་པར་བྱུང་ན་དགོངས་པའི་ཐུགས་དགེ་བ་ཁོ་ན་བཟུང་བས། ཀུན་གྱིས་
འཇམ་དབྱངས་ཤཱཀྱ་རྒྱལ་བ་ཞེས་བསྟོད་ཅིང་བསྔགས་པའི་སྙན་གྲགས་ཆེ་
བར་བྱུང་ཞིང་། ཚུལ་དེ་དང་མཐུན་པར་གྱུར་ཏོ། །ཧོར་ཐོ་གན་ཐེ་མུར་རྒྱལ་
པོས་ཀྱང་ཆང་གུའི་གུང་གི་མིང་དང་ལས་ཀ་གནང་། ཁོང་གཤེགས་རྟིང་།
གཅུང་པོ་ཁྲི་དཔོན་ཤཱཀྱ་རིན་ཆེན་པ་སྣེ་གདོང་ཁྲི་ཐོག་ཏུ་སྟོན་ནས་དབུས་གཙང་
གི་གཞི་བསྐོར་ལ་འབྱོན་པར་ཆས། གཞུང་སྐྱིད་མོ་བཤོང་དུ་ཕེབས་ནུབ་ཁང་
，
400
40，



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བསྐོར་བྱིངས་ལ་མེ་སྟོབས་ཆེན་ཤོར། དཔོན་གཡོག་རྣམས་ཉེན་ཅན་ལ་གཏད་
པས་རྟོག་བཅས་ཀྱི་ཕྱིར་ལོག་ནས་མཁར་ཐོག་དགོན་གསར་དུ་བཞུགས་སུ་
བཅུག ཐུགས་མ་བདེ་ནས་མུ་མེད་མང་རབ་མཛད་པས། ཁྲི་བདག་སྨྱོན་པར་
གྲགས་པ་བྱུང་ལ། སྤྱན་སྔ་གྲགས་བྱང་པས་ལོ་ཤས་བླ་དཔོན་སྦྲགས་ནས་
བཟུང་། དེ་རྟིང་གཅུང་པོ་གྲགས་རིན་པ་སྣེ་གདོང་དུ་ལོ་འགའ་བསྐོས། དེ་
མཚམས་རྫོང་རྒྱལ་མཚན་བཟང་པོ་བ་ཁུ་དབོན་གྱིས་དོ་དམ་བྱས་ནས། བདག་
པོ་གྲགས་རིན་པ་གློ་བུར་དུ་གོང་དཀར་ནས་གཞུང་ཀོ་ལ་གདན་དྲངས། སྤྱན་
སྔ་གྲགས་བྱང་པའི་གདན་སར་བསྐྱལ། སྣེ་གདོང་ཁྲི་ཐོག་ཏུ་ཁྲི་དཔོན་ཤཱཀ་
རིན་པའི་སྲས་ཆེ་བ་གྲགས་པ་རྒྱལ་མཚན་པ་དགུང་ལོ་བཅུ་གཅིག་ལོན་པའི་
ཤིང་ཕོ་བྱི་བ་ལོ་ལ་དཔོན་སར་སྟོན། སྐུ་ཚེའི་སྟོད་ལ། དབོན་ཞང་གི་འཁོན་
རྩོད་དང༌། ཨེ་གཉལ་གྱི་སྡེ་གཟར་ལ་སོགས་དཀའ་དགུ་མང་པོ་རང་བྱུང་
ནའང་རྟིང་ལ་སྡེ་པ་ནང་འཇགས། དབུས་གཙང་གི་ཁྲི་སྟོང་ཕལ་ཆེ་བ་དབང་དུ་
བསྡུས། རྒྱ་ནག་རྟའི་མིང་རྒྱལ་པོས། ཀོརྙིང་གུ་ཤི་དང༌། ཚན་ཧི་དབང་གི་
མཚན་དང་། གསེར་ཐམ་ལུང་ལག་རྟགས་བཟང་པོ་རིམ་པར་གནང་། སྟོབས་
དང་དཔལ་འབྱོར་མངའ་ཐང་ཕུན་སུམ་ཚོགས་པ་བྱུང་ཞིང༌། དགུང་ལོ་བཅུ་
གཅིག་པ་ནས་ལྔ་བཅུ་ང་དགུའི་བར་ལ་གོ་ས་མཐོན་པོར་བཞུགས་ནས། སྡེ་
སྲིད་ཡར་འཕེལ་དུ་བྱུང་བས་ཕག་མོ་གྲུ་པའི་དཔོན་བརྒྱུད་ཁྲི་ཐོག་ཏུ་བཞུགས་
པ་ལ་འདི་པ་ཡུན་རིང་ཞིང་སྐུ་བསོད་ཆེ་བར་གྲགས་སོ། །ལྔ་བཅུ་ང་དགུ་
བཞེས་པ་ཆུ་ཕོ་བྱི་བའི་ལོ་ལ་སྣེ་གདོང་རྩེར་སྐུ་གཤེགས་སོ། །མདོར་བསྡུས་པ་
ནི༑ ཧོར་ས་སྐྱ་པའི་བཀའ་ལུང་གིས་དབུས་གཙང་གི་ཧོར་དུད་གྲངས་པའི་ཁྲི་
རྒྱ་བོད་ཡིག་ཚང་ཆེན་མོ།
སྐོར་སོ་སོར་བཅས་པ་ནས། ཕག་མོ་གྲུ་པའི་ཁྲི་དཔོན་སྔོན་མ་ལྡན་མ་སྒོམ་ ་
བརྩོན་དང་། བཤོང་སྡེ་མཁན་པོ་རིན་རྒྱལ་གཉིས་ཀྱིས་ཁྲི་དཔོན་མིང་ཐོགས་
རེ་བྱས་པ་མི་ཐེ་བའི། རླངས་ལྷ་གཟིགས་ཀྱི་དཔོན་བརྒྱུད་ཀྱིས་ཁྲི་དཔོན་མཛད་
པའི་ཐོག་མ། དཔོན་རྡོ་རྗེ་དཔལ་ནས་བཟུང་སྟེ། བདག་པོ་དབང་གྲགས་པ་
རྒྱལ་མཚན་པ་ཡན་ལ། ཞལ་ངོ་ཁྲི་ཐོག་བཞུགས་པ་ངེས་ཅན་བཅུ་གཉིས་དང་།
ཁྲི་ཐོག་སྟོན་ཙམ་ཤཱཀ་རིན་པའོ། །སྡེ་པའི་ནང་ནས། བླ་དཔོན་སྦྲགས་པ་གསུམ་
བྱུང་བར་བྱེད་ཅིང་། བར་སྐབས་སུ་ལྷ་གཟིགས་མ་ཡིན་པའི་ཁྲི་དཔོན་བྱས་
པ་ཡར་འབྲོག་པ་བྱང་གཞོན་དང༌། ཐུས་མི་མི་དྲུག་འཛོམས་ནས་བྱས་པ་དང་།
ཁྲི་དཔོན་ཐེངས་གཉིས་བྱུང་ངོ༌། ཁྲི་དཔོན་རྡོ་རྗེ་དཔལ་གྱིས། ཤིང་ཕོ་སྟག་ལོ་
ལ༑ ཁྲི་ཁང་ཡར་ལུང་རྣམ་རྒྱལ་དང༌། སྣེ་གདོང་བརྩིགས་ནས་ད་ལོ་ཤིང་ཕོ་
སྟག་ལོ་སྲོག་སྨེ་བརྒྱད་དཀར་དབུས་ན་ཡོད་པའི་དབུས་གཙང་སྲིད་སྡེབས་ཀྱི་
བདེ་དོགས་ཆེན་མོ་ལངས་པ་འདི་ཡན་ལ་ལོ་གྲངས་ཉིས་བརྒྱ་དང་བཞི་བཅུ་
སོང་བར་རྩིའོ། །ལྷ་གཟིགས་བྱོན་ཚུལ་འདི་བྲིས་ལྷ་བསྲུང་གིས། །འགྲོ་ལ་
ཕན་བདེ་སྩོལ་བའི་ཕྲིན་ལས་མཛོད། །
༈ ལྷ་པའི་ཆོས་ལུགས་དང་བརྒྱུད་རབས་བྱོན་ཚུལ་བདོག་གོ །
སྭ་སྟི། ལྷ་པའི་ཐོག་མ་གཉོས་ལོ་ཙཱ་བ་ཡོན་ཏན་གྲགས་པས་རྒྱ་གར་
དུ་བྱོན་ནས། སློབ་དཔོན་ཆེན་པོ་བྷ་ལིང་ཏ་ཨ་ཙརྱ་ལ། ཆོས་དོན་ཐོག་དྲིལ་
ལ༑ ཁ་ཟིན་ཆེ་བ་གཅིག་ཞུ་བྱས་པས། གསང་འདུས་ཡེ་ཤེས་ཞབས་ཀྱི་སྐོར་
402
403



རྒྱ་བོད་ཡིག་ཚང་ཆེན་མོ།
དེའི་དབོན་བརྒྱུད་བླ་མ་དར་མ་རྒྱལ་པོ་དང་དེའི་དབོན་པོ་ལྷ་གཟི་བརྗིད་རྒྱལ་
པོའོ། །ཆོས་ཀྱི་བརྒྱུད་པ་ནི། ལྷ་རིན་ཆེན་རྒྱལ་པོ་ཁུ་དབོན་གཉིས་ལ། མཁས་
པ་དགེ་བྲག་པ། ཚུལ་ཁྲིམས་གཞོན་ནུས་ཐུགས། དེའི་ཐུགས་མཁས་པ་བྱང་
དར། དེའི་སློབ་མ་འཇམ་དབྱངས་གཟི་བརྗིད་རྒྱལ་པོ་བ་ལགས་སོ། །ལྷ་རབས་
བྲིས་པས་ལྷ་མི་ཀུན། །ཀུན་མཁྱེན་རྒྱལ་པོ་མྱུར་ཐོབ་ཤོག །དགེའོ། །
༈ ཤངས་པ་བཀའ་བརྒྱུད་ཀྱི་བྱོན་ཚུལ་བཞུགས་སོ།
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གནང་། ལས་ཁ་ཚར་ཚང་མ་གཅིག་ཞུ་བྱས་པས། གཤིན་རྗེ་དགྲ་ནག་གནང་།
ལ་ཆུང་གཅིག་གི་རྩ་ན་ཡོད་པས་བཀའ་བསྲུང་ཞིག་ཡང་ཞུ་བྱས་པས། འཇིགས་
བྱེད་ལ་ཊཀ་ཤད་སྦྲེལ་ནས་གནང་། ཕ་རྒྱུད་སྐོར་གསུམ་དུ་གྲགས་ཏེ་དར་ཞིང་
རྒྱས་པར་མཛད། དེའི་སྲས་སློབ་དཔོན་རྡོ་རྗེ་བླ་མ། ཕ་རྒྱུད་སྐོར་གསུམ་ལ་
མཁས་ཤིང་། བོད་ཀྱི་མི་ཆེན་བཞིར་གྲགས་པའི་ཡ་གཅིག་ཡིན། དེའི་སྲས་
དཔལ་སེང་གེའི་སྲས། གཉོས་ནག་གྲགས་པ་དཔལ། ཆོས་རྒྱལ་མྱ་ངན་མེད་
ཀྱི་སྐུ་སྐྱེ་ཡིན་པར་ཞང་རིན་པོ་ཆེས་ལུང་བསྟན། ཁོང་གི་སྲས་རས་ཆེན་གཉོས་
ལྷ་ནང་པ་དེ་རྒྱ་གར་གྱི་ནག་པོ་སྤྱོད་པ་ཆུང་བ་ཡིན་པར་ཞང་རིན་པོ་ཆེས་ལུང་
བསྟན་འདུག་ཅིང་། རྩ་རིར་བྱོན་དུས་མཁའ་འགྲོ་མས་ཀྱང་ལུང་བསྟན་ནོ། །
ཞང་གི་དྲུང་དུ་བསྙེན་རྫོགས་མཛད། འབྲི་ཁུང་ཆོས་རྗེའི་དྲུང་དུ་ནཱ་རོའི་ཆོས་
དྲུག་གསན། རྩ་རི་ཏེ་སི་སོགས་ལ་བྱོན་སྒྲུབ་པ་ལ་ནན་ཏན་ཆེར་མཛད། མོན་
གྱི་པ་འགྲོ་བཅལ་ཁ་ལ་སོགས་པར་ཚོགས་པ་ཡང་ཐོག་རེ་བསྐྱངས་བྱང་དུ་ལྷ་
ནང་བཏབ། ལྷ་པ་ཉིས་སྟོང་བརྒྱད་བརྒྱར་གྲགས་པ་ཡང་དེ་ནས་བྱུང་། ཁོང་གི་
དབོན་པོ་ལྷ་རིན་ཆེན་རྒྱལ་པོ་དེ་ཉིད་ལྷ་སྲས་མུ་ནེ་བཙན་པོའི་སྐྱེ་བ་ཡིན་སྐད།
སྐྱོར་མོ་ལུང་དུ་རབ་བྱུང་མཛད། ཕ་རྒྱུད་སྐོར་གསུམ་ལ་མཁས། བཅལ་ཁ་ས་
གཡོས་ཀྱིས་འགྱེལ་བའི་ཚབ་ལ་ཕག་རི་རིན་ཆེན་སྒང་བརྩིགས། ལྷ་ནང་དུ་
གདན་སར་བཞུགས་པས་རྒྱལ་ཁྲིམས་འཆའ་བའི་དམག་སྣའི་གནོད་པ་བྱུང་
བས་སྐྱིད་སྨད་དུ་བྱོན་པས། རབ་གྲོང་བརྩིགས། ལྷ་ནང་དུ་ཁུ་བོའི་སློབ་མ་བ་
ཐོབ་འདམ་སེང་གདན་ས་ལ་བརྫངས། འདམ་པ་རི་པས་ཉེ་གནས་མཛད་ནས་
གྱེར་རེ་དགོན་པ་བཏབ་ཅིང་། གྱེར་རེ་ལྷ་ཁང་གི་གཙུག་ལག་ཁང་བཞེངས།
ན་མོ་རཏྣ་གུ་རུ། ཟབ་དོན་ཐར་ལམ་ཉེ་བ་མཁའ་འགྲོའི་ཆོས། །སྒྱུ་ལུས་
རྨི་ལམ་སྤྲུལ་སྒྱུར་དབང་འབྱོར་ཞིང་། །ཆོས་སྐྱོང་མགོན་པོས་ཕྲིན་ལས་ལེགས་
བསྒྲུབས་པ། །ཤངས་པ་བཀའ་བརྒྱུད་བྱོན་ཚུལ་ཟུར་ཙམ་བསྟན། །དེའང་
ཤངས་པའི་ཆོས་ལུགས་ཞེས་བྱ་བ། རྡོ་རྗེ་འཆང་དང་བླ་མ་ཁྱུང་པོ་རྣལ་འབྱོར་
གྱི་བར་ལ། ཡེ་ཤེས་ཀྱི་ཌཱ་ཀི་མ་མཆེད་གཉིས་ལས་མེད་པས་བརྒྱུད་ཐག་ཉེ་
ཞིང་། བརྒྱུད་པ་བཀའ་བབས་དང་ལྡན་པ་མཁའ་འགྲོའི་བྱིན་རླབས་དང་ལྡན་
པ༑ གདམས་པའི་མགོ་ཞབས་བར་གསུམ་གང་ཐོབ་ཀྱང་རིན་པོ་ཆེའི་རས་མ་
ལྟ་བུ་ཡོན་ཏན་དངོས་སུ་བྱུང་བ། ཉམས་སུ་བླངས་པས་དབང་པོ་རབ་རྣམས་
སྨིན། འབྲིང་ཆག་ཆ་ཐ་མ་ཡང་བར་དོར་སངས་མི་རྒྱ་མི་སྲིད་པ་འདིའི་ཆོས་ཀྱི་
བྱུང་ཚུལ། བླ་མ་བརྒྱུད་པའི་རྣམ་ཐར་ཟུར་ཙམ་བསྟན་པ་ནི། ཐོག་མར་མཁས་
གྲུབ་ཆེན་པོ་ཁྱུང་པོ་རྣལ་འབྱོར་གྱི་རྣམ་པར་ཐར་པ་རྒྱས་པར་བརྗོད་ན་བསམ་
གྱིས་མི་ཁྱབ་ནའང་འདིར་དད་པ་གསོ་ཕྱིར་ཆུ་ཐིག་ཙམ་ཞིག་བཀོད་པ་ལས།
404
405



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བླ་མ་དེའི་འཁྲུངས་ཡུལ་སྙེ་མོ་ར་མངས། རུས་ཁྱུང་པོ། ཡབ་ཁྱུང་པོ་སྟག་སྐྱེས།
ཡུམ་བཀྲ་ཤིས་སྐྱིད་ཀྱི་ལྷུམས་ནས་བཙས་མ་ཐག་ཏུ་རྒྱ་གར་གྱི་གྲུབ་ཐོབ་ཨ་མོ་
གྷས་ལུང་བསྟན། ལོ་ལྔ་ལོན་ནས་ཕ་མེས་ལུང་བསྟན་བཤད། ལོ་བཅུ་ལོན་
ནས་ཀློག་ཡིག་རྒྱ་རྩིས་ལ་སོགས་ཡོན་ཏན་ཐམས་ཅད་ཤེས། ཕ་མེས་བོན་པོ་
ཡིན་པས་བོན་བསླབས། དེ་རྟིང་བླ་མ་འབྱུང་གནས་སེང་གེ་ལས་ཕྱག་རྒྱ་ཆེན་
པོ་ཞུས་ནའང་དེ་གཉིས་ཀ་ལ་ཐེ་ཚོམ་རེ་བྱུང་ནས་བཞག ལྟ་སྒོམ་སྤྱོད་གསུམ་
འཛོམ་པའི་ཆོས་གཅིག་རང་འཚོལ་དགོས་སྙམ་ནས། ལྷ་ས་སྟོད་ལུང་དང་ཤོ་
མ་ར་ཀོར་རྣམ་རུ་བའི་སྤྱན་སྔར་ཕྱིན། ཕྱག་ཆེན་ཞུས་པས་ང་ལ་སློབ་མ་ཉུང་
དཀར་ཞོ་གཅིག་གི་གྲངས་དང་མཉམ་པ་ཡོད་ཀྱང་། ངའི་ཆོས་རྣམས་མ་ལུས་
པར་ཤེས་པ་ཁྱུང་པོ་རྣལ་འབྱོར་ལས་མེད་དོ་གསུངས་ནས། ཤིན་ཏུ་མཉེས་
ཤིང་མོས་པ་ཐོབ་ནའང་། ད་ཅིས་ཀྱང་རྒྱ་གར་ལ་ཆོས་འཚོལ་དུ་འགྲོ་བའི་
དགོངས་པ་འཁྲུངས་ཏེ། སྲུ་མོའི་གཡུ་ལ་སོགས་ཆ་རྐྱེན་མང་པོ་ཁྱེར་བྱོན་ནས།
བལ་པོའི་པཎྜི་ཏ་བྷ་སུ་ན་མ་ཏི་དང༌། རྒྱ་གར་ཤར་ཕྱོགས་སུ་པཎྜི་ཏ་མ་ཐུ་བཛྲ་
དང་མཇལ། ཆོས་ཞུས་བླ་མ་རྡོ་རྗེ་གདན་པའི་དྲུང་དུ་སོང་ཞིག་ཅེས་ལུང་
བསྟན་ཐོབ་ནས་ བྱོན་ཏེ། བྲམ་ཟེ་རཏ་ཕ་ལས། ལྡེ་ཚོ་ལྟེ་བསྒྱུར་གྱི་གདམས་པ་གནང་ནས་སྲུ་མོ་
ལ་སྐྱེལ་བ་བྱོན། ཡང་གསེར་སྲང་ལྔ་བརྒྱ་ཕྲག་དྲུག་ཙམ་ཕྱག་ཏུ་བྱུང་བ་ལ་སོགས་ཁྱེར་ནས་རྒྱ་གར་དང་།
བལ་པོ། ལི་ཡུལ་ལ་ཐེངས་བདུན་བྱོན། ཕམ་ཐིང་པ་དང། བརྡ་ཆེན་པོ་དང༌། སུ་མ་ཏི་ཀིརྟི་ཆེན་མོ་དང་།
དྷརྨ་ཕ་ལ་དང༌། གྷནྡྷ་པ་དང་། རིན་ཆེན་ལྷ་མོ། གྲུབ་ཐོབ་སྙིང་པོ། སྦས་པའི་རྣལ་འབྱོར། རོལ་པའི་རྡོ་
རྗེ༑ ཨཱརྱ་དེ་བ། མཁའ་འགྲོ་མ་གྷ་དྷ་ར། ཀུན་ཏུ་བཟང་མོ། བདེ་བའི་རྡོ་རྗེ་རྣམས་མཇལ། གདམས་པ་
མང་དུ་ཞུས། རྒྱལ་སྲས་མེ་ཏྲི་པ་ཆེན་པོ་དང་། དཔལ་ཤྭ་བ་རི་དབང་ཕྱུག་གིས་མགོན་པོ་ཕྱག་དྲུག་པའི་
རྒྱ་བོད་ཡིག་ཚང་ཆེན་མོ།
ཆོས་སྐོར་ཚང་མ་གནང་། ནཱ་རོ་པཎ་ཆེན་གྱི་ལྕག་མོ་སངས་རྒྱས་དངོས་ལ་ཆོས་ཞུས་པའི་ཡེ་ཤེས་ཀྱི་
མཁའ་འགྲོ་མ་ནེ་གུ་མས་སྒྱུ་ལུས་རྨི་ལམ་གྱི་དབང་བསྐུར། གཉིད་ཐུན་གཅིག་ལ་ཆོས་དྲུག་གི་ཁྲིད་ཚད་
གཅིག་རྫོགས་པར་གནང་ནས། མི་རབས་བདུན་ཐུབ་ཆིག་བརྒྱུད་ལས་མ་སྤེལ་ཅིག་གསུངས། བཀའ་
རྒྱས་གདམས། ཊཱ་ཀི་མ་སུ་ཀ་མ་སིདྡྷིས་སྤྲུལ་པའི་དཀྱིལ་འཁོར་དུ་དབང་བསྐུར། གདམས་ངག་ཐམས་
ཅད་རྫོགས་པར་གནང་། གསང་ཡུམ་མཛད། འདི་ནས་བདེ་བ་ཅན་དུ་འབྱོན་པར་ལུང་བསྟན། ཐོག་
མཐའ་བར་གསུམ་དུ་དྲིན་ཆེ་བའི་མོས་པ་ཐོབ། བླ་མ་ཨ་ཏི་ཡ་བཛྲ། གདམས་པ་ཟབ་མོ་དང༌། ནམ་
མཁར་བཞུགས་པའི་རྡོར་དྲིལ། བུམ་པ། ཐོད་པ་མཚན་ལྡན་རྣམས་གནང༌། ལོ་ཙཱ་བ་གླན་དར་མ་ཤེས་
རབ་དང་། ཇོ་བོ་ག་ཡ་དྷ་ར་དང་སྡེབས་ནས་ཚུར་བྱོན་དུས། མ་གཅིག་རི་མཐོ་ལ་ལྡིང་གི་ལྷ་ཁང་དུ། པཎྜི་
ཏ་དི་པཾ་ཀ་ར་ཤྲཱི་ཛྙཱ་ན་དང་མཇལ་གདམས་པ་ཞུས། ཆོས་མང་པོ་བསྒྱུར། ཡུལ་དུ་ཕེབས། ལྷ་སར་བྱོན་
པའི་རྨི་ལམ་དུ་ཇོ་བོས་ཆོས་གསུངས། གླང་རི་ཐང་པ་ཆེན་པོའི་དྲུང་དུ་བསྙེན་རྫོགས་ཞུས། འཕན་ཡུལ་
འཇོག་པོའི་རི་ལ་སྒྲུབ་པ་མཛད་པས་གྲྭ་སློབ་མང་ནས་མ་ཤོང་བར་མདའ་རུ་ཆ་དཀར་དགོན་པ་བཏབ།
དེ་སྐབས་སུ་བསྙུང་བ་ལ་རྒྱ་གར་ནས་གྲུབ་ཐོབ་ཨ་མོ་གྷའི་སྤྲུལ་པ་ཨ་ཙརྱ་གཅིག་བྱུང་ནས་བསྙུང་ལ་ཕན་
པར་མཛད། ཚེ་ཉི་ཟླ་དང་མཉམ་པའི་གདམས་པ་སྟེར། རྒྱ་གར་ལ་འགྲོ་གསུངས་པ་ལ་མ་བྱོན། བལ་
ཡུལ་ཐུག་བསྐྱལ། སྙེ་མོ་ར་མངས་སུ་སྤྲུལ་པས་དམག་གི་གཡུལ་ངོ་བཟློག ཆོས་འཁོར་བཙུགས། སེང་
གེའི་གདོང་ཅན་ལ་སོགས་ཌཱ་ཀི་མ་མང་པོ་ཡང་ཡང་བྱོན། ཤངས་ན་དགོན་པ་ཡོད་པ་གཤེགས་ཟེར་
བས་དཔོན་སློབ་སུམ་སྟོང་གིས་བྱོན། མ་ག་དྷ་རྡོ་རྗེ་གདན་དུ་བྱོན་ནས། དགེ་ཚུལ་གྱི་
མཁན་པོ་ཞུས་མཚན་ཚུལ་ཁྲིམས་མགོན་པོར་བཏགས་ནས། བླ་མ་ཤངས་
ཁྲག་བརྡལ་ནས། མཚན་ཁྱུང་པོ་རྣལ་འབྱོར་ལས་པོད་མ་ཐུབ། དེ་ནས་རྗེ་
བཙུན་ཤྲཱི་ཛྙཱ་ན་དང༌། བེ་རོ་ཙཱ་ན་རཀྵི་ཏ་དང་། ཁ་ཆེ་དགོན་པ་བ་དང་། ཞིང་གི་
རྡོ་རྗེ་དང་། མི་མཉམ་རྡོ་རྗེ་དང་། རིན་ཆེན་རྡོ་རྗེ་དང༌། མཁའ་འགྲོ་མ་ཀ་ན་ཤྲཱི་
406
407



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དང་མཇལ། གདམས་པ་མང་དུ་གནང༌། ཁྱད་པར་རྡོ་ རྗེ་གདན་པ་ཆེན་
པོས་བདེ་མཆོག་དཀྱིལ་འཁོར་རང་བྱོན་གྱི་ས་རུ། གདུལ་བྱ་ཁྲི་ཕྲག་ལ་མ་
མཆམས་དུས་ཆོས་ཁྲི་བརྒྱ་རྩའི་སྟེང་དུ་བླ་མ་རེ་རེ་བཞུགས་པར་སྤྲུལ་ནས།
འབུལ་བ་ཐམས་ཅད་ཉིན་གཅིག་ལ་བླངས། གྲྭ་ཚོགས་ཆེ། ཁོང་རྣམས་ལོངས་
སྤྱོད་ལ་ཡེངས། དགེ་སྦྱོར་གཡེལ་བར་འདུག་པ་ལ། ལྷ་མོ་དང༌། གཤིན་རྗེའི་
སྤྲུལ་བསྒྱུར་མཛད་པས་བློ་སྐྱེད་ཆེ་བར་བྱུང༌། ཏྲེ་བོ་བྱང་ཆུབ་རྒྱལ་གྱི་འབུལ་
མོ་ཆེ་དང་། རོང་པོ་དཀོན་རྒྱལ་གྱིས་རྟ་བརྒྱ་དངུལ་བྲེ་བཅུ་གཅིག དར་ཟབ་
མང་པོ་ཕུལ་དུས་སྤྲུལ་པའི་དཀྱིལ་འཁོར་དུ་དབང་བསྐུར་སྤྲུལ་པ་སྣ་ཚོགས་
མཛད། ཡི་དམ་མཁའ་འགྲོའི་ཞལ་སྔ་རྟིང་དུ་གཟིགས་པ་ལ་ཀྱེ་རྡོར་སྤྲུལ་པའི་
ལྷ་དགུ། མཚོན་ཆ་ཅན་ལྷ་བཅུ་གསུམ་འཇམ་དཔལ་སྒྲོལ་མ་ལྷ་བཅུ་གསུམ།
རྣམ་འཇོམས་སྲས་རྣམ་སྲས་རྟ་བདག་བརྒྱད་མགོན་པོ་དཀར་ནག བྱིན་གྱིས་
བརླབས་པའི་ལྷ་བཞི། སངས་རྒྱས་འོད་དཔག་མེད། འཇིགས་བྱེད་ལྷ་བཅུ་
གསུམ་པ་དང༌། ཡེ་ཤེས་ཀྱི་ཌཱ་ཀི་མ་མཆེད་གཉིས་ཀྱིས་ཐོག་དྲངས་པའི་མང་
དུ་མཇལ་ཞིང་། ཆོས་གསན། དག་པའི་ཞིང་ཁམས་མང་པོ་གཟིགས། རྒྱལ་
ཆེན་སྡེ་བཞི། ཀླུ་རྒྱལ་མ་དྲོས་པ། དྲི་ཟའི་རྒྱལ་པོ་ཟུར་ཕུད་ལྔ་པ། ཡར་ལྷ་
ཤམ་པོ། གཉན་ཆེན་ཐང་ལྷ་ལ་སོགས་པས་སྦྱིན་བདག་བྱས། བན་ཆེན་ལ་
སོགས་པའི་གནོད་བྱེད་མང་པོ་སྤྲུལ་བསྒྱུར་མཛད་ནས་བཏུལ། མུ་གེ་ཆེན་པོ་
གཅིག་བྱུང་དུས་སྔ་དྲོ་ཐང་ཆེན་པོ་ལ་ས་བོན་བཏབ་ནས། དགོང་ཁར་འབྲས་
བུ་བསྡུས་ཆོག་པ་སྤྲུལ་ནས། འགྲོ་བ་མང་པོ་བཀྲེས་པའི་སྡུག་བསྔལ་ལས་
ཐར་བར་མཛད། དེ་ནས་རྒྱ་གར་གྱི་བླ་མ་རྣམས་དང་མགོན་པོ་ཚེ་དཔག་མེད་
རྒྱ་བོད་ཡིག་ཚང་ཆེན་མོ།
བྱོན་ནས་བདེ་བ་ཅན་དུ་བྱོན་གསུངས་པ་ལ། བདག་ཆོས་འཕྲོ་རྣམས་བཤད་
ལ་ཡོང་ཞུས་པས་ད་ལན་ཕྱིན་ན་ལུས་མ་སྤངས་པར་ཕྱིན་ཆོག་པ་ཡིན་ཏེ། ད་
རྣམ་སྨིན་གྱི་ལུས་འདི་བོར་ནས་བདེ་བ་ཅན་དུ་སངས་རྒྱ་བར་འགྱུར་རོ། །
གདན་ས་འདི་ནི་རྡོ་རྗེ་གདན་དང་མཚུངས་སོ་གསུངས། དེར་རྙིང་ལོ་གསུམ་དུ་
ཆོས་འཁོར་བསྐོར་གྲྭ་སློབ་མང་འདུས་ཁྲི་ཕྲག་བརྒྱད་རེ་འདུ་བ་བྱུང་བ། ཐམས་
ཅད་ཆོས་ཀྱིས་ཚིམས་པར་མཛད་དོ། །དེ་སྐབས། ཡེ་ཤེས་ཀྱི་ཊཱ་ཀི་མ་ཀུན་ཏུ་
བཟང་མོ་བྱོན་ནས། ཚོགས་པའི་མཐར་ཐུག་ཁྲི་ཚོགས་བརྒྱད། །སློབ་མའི་
མཐར་ཐུག་ལྔ་དང་གཅིག །ཚེ་ཡི་མཐར་ཐུག་བརྒྱ་ལྔ་བཅུ། །ཞིང་ཁམས་མཐར་
ཐུག་བདེ་བ་ཅན། །ཞེས་གསུངས་པ། དེ་རྣམས་ཡོང་བའི་དུས་ལ་བབ་པར་
མཁྱེན་ནས། ཚེས་བཅུའི་སྔ་དྲོ་གྲྭ་སློབ་ཐམས་ཅད་བསགས། མང་སྐོལ་མཛད་
པའི་ཚོགས་སུ་བྱོན་ནས་དེ་རིང་ངའི་ཆོས་ཀྱི་ཕྱི་མ་དང་གཏམ་གྱི་ཐ་མ་ཡིན་
པས་ཐམས་ཅད་ཉོན་ཅིག ང་ཁྱུང་པོ་རྣལ་འབྱོར་གྱིས། རྒྱ་གར་དང་། བལ་པོར་
ལན་བདུན་ཕྱིན། བླ་མ་བརྒྱ་དང་ལྔ་བཅུ་བསྟེན་མོས་གུས་དང་། འབུལ་བས་
མཉེས་པར་བྱས། རྒྱུད་ལུང་སྒྲུབ་ཐབས་གདམས་ངག་ཞལ་གདམས་དང་
བཅས་པ་མང་དུ་ཞུས། བྱིན་གྱིས་བརླབས། ཁྱད་པར་ཅན་གྱི་བླ་མ་ལྔ་བཅུ་
དང་། རྩ་བའི་བླ་མ་རྣམ་བཞི། འགྲན་གྱི་ཟླ་མེད་ཡེ་ཤེས་ཀྱི་ཊཱ་ཀི་མ་ཞལ་གཉིས་
ལ༑ ཟབ་ཆོས་གདམས་ངག་ཆིག་བརྒྱུད་བཀའ་བརྒྱད་དང་བཅས་པ་ཞུས་ནས།
ཆོས་ཅི་དགོས་ཐམས་ཅད་ལ་ལྷག་མ་མ་ལུས་པར་བྱིན་ནས། ཚིམས་པར་བྱས་
པ་ཡིན་པས་ཉམས་སུ་ལོངས་ཤིག འདི་ལྟ་བུའི་གདམས་པ་རྒྱ་བོད་གང་ན་
ཡང་མེད་པ་ཡིན་ནོ། །སློབ་མའི་ཐུ་བོ་རྨེའུ་སྟོན་པ་དང་། གཡོར་པོ་རྒྱ་མོ་ཆེ།
408
409



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དངུལ་སྟོན་རིན་དབང་། ཞང་བསྒོམ་ཆོས་སེང་། ལ་སྟོད་པ་དཀོན་མཆོག་མཁར་
རྣམས་སྔ་བུ་ལྔ་དང༌། སྒྱུ་ལུས་རྨི་ལམ་གྱིས་འབྲས་བུ་སྨིན། ཆིག་བརྒྱུད་ཀྱི་
བཀའ་བབས་པའི་རྨོག་ལྕོག་པ་རིན་ཆེན་བརྩོན་འགྲུས་དང་དྲུག་པོ་འདི། བླ་
མ་ཡི་དམ་གྱི་ལུང་བསྟན་ཐོབ་ཅིང་ཡི་དམ་མང་པོ་ལས་ཆོས་ཞུས། དེ་ཇི་ལྟ་བ་
བཞིན་ཐུགས་སུ་ཆུད་པའི་སྐྱེས་བུ་ཡིན་པས་མཆེད་གྲོགས་རྒན་གཞོན་ཐམས་
ཅད་ཀྱིས་ཕྲག་དོག་མ་བྱེད། སྤྱིར་ང་དང་དབྱེར་མེད་དུ་ལྟ་བར་བྱའོ། །གསུངས་
པ་དང་། ཚོགས་པ་རྣམས་དང་གཞི་བདག་ལ་སོགས་མི་མ་ཡིན་མང་པོ་ཡང་།
མྱ་ངན་དང་ཆོ་ངེ་འདེབས་ཀྱིན་འདུག་པ་ལ། ནམ་མཁའ་ལ་བླ་མའི་སྐུ་ལུས་
ཀྱིས་བཀོད་པ་སྣ་ཚོགས་སྟོན་ཅིང་། ཀྱེ་མ་འདུས་བྱས་མི་རྟག་སྟེ། །ནམ་མཁའི་
སྤྲིན་བཞིན་འདུས་ཀྱིན་གྱིས། །བདེན་མེད་སྒྱུ་མའི་ཆོས་རྣམས་ལ། །བདེན་
པར་བཟུང་བས་སླུས་པ་ཡིན། །ང་ཡི་ལུས་འདི་རྒྱལ་བའི་སྐུ། །སྐྱེ་འཆི་ཅན་དུ་
མ་ལྟ་ཅིག །ང་ཡི་ངག་འདི་རྒྱལ་བའི་གསུང་། །བརྗོད་བྲལ་སྐྱེ་མེད་རང་སྒྲ་
སྒྲོགས། །ང་ཡི་སེམས་འདི་རྒྱལ་བའི་ཐུགས། །རྟོགས་བྲལ་མཁྱེན་པའི་ཡེ་
ཤེས་ལྡན། །ཅེས་གསུངས་པ་དང་། འཇའ་འོད་དང་། མེ་ཏོག་གི་ཆར་ཆེན་པོ་
བབས་སོ། །དེ་ནས་གཟིམས་ཁང་དུ་བྱོན་ཏེ། ཕྱི་ནང་གི་ངན་སྔགས། གནོད་
བྱེད་དཔེ་སྐོར་ཐམས་ཅད་གཏེར་དུ་སྦས། བུ་ཆེ་རྣམས་བོས་ནས་བྱིན་རླབས་
ཅན་གྱི་རྟེན་ཐམས་ཅད་ནམ་མཁའ་ལ་བཞུགས་འདུག་པ་ལ་མེ་ཏོག་ཕུལ། བླ་
མས་ཕྱག་མཛད། བྱིན་གྱིས་བརླབས་པའི་ལྷ་བཞི་དབུའི་སྟེང་དུ་བཀོད་ནས།
འདི་བཞིན་ཉམས་སུ་ལོང་ཞིག ང་ལ་རྒྱ་གར་གྱི་བླ་མ་རྣམས་ཀྱིས། དབང་
བཞི་རྫོགས་པར་བསྐུར་བའི་དུས་སུ་ཡེ་ཤེས་སེམས་དཔའ་དངོས་སུ་སྟིམ་པ་
རྒྱ་བོད་ཡིག་ཚང་ཆེན་མོ།
ཡིན་པས། ཡེ་ཤེས་པ་མ་གཤེགས་པར་སྤུར་ཞུ་རུ་མི་བཏུབ། ད་ལྟ་བོད་ན་ང་
ལས་ལྷག་པ་མེད་དེ། ང་དང་མཉམ་པའང་མེད་པས་སྤུར་མ་སྦྱངས་པར་རིན་
པོ་ཆེའི་གའུར་བཞུགས་སུ་ཆུག་ལ། མཆོད་པ་ཕུལ། དེ་ལྟར་བྱས་ན་ཞིང་འདི་རྡོ་
རྗེ་གདན་དང་མཉམ་པར་འགྱུར་ཞིང་། ངའི་ཆོས་བརྒྱུད་འདི། ཆུ་བོའི་གཞུང་
བཞིན་དུ་འོང་བར་འདུག་སྟེ། ཁྱེད་རྣམས་ཀྱིས་གྲོས་ཉེས་པ་གཅིག་མི་བྱེད་
དམ་གསུངས། དེ་ནས་འཕོ་བ་ཡེ་ཤེས་སྐར་ཁུང་མ་བསྒོམས་ནས། འདི་བཞིན་
ཉམས་སུ་ལོངས་ཤིག་གསུངས་ཙ་ན། དབུ་ཐོད་ལག་མཐིལ་ཙམ་ཞིག་ནམ་
མཁའ་ལ་འཕར་ཏེ། སྒྲ་འོད་འཇའ་ཚོན་དུ་གྱུར་ནས་བདེ་བ་ཅན་དུ་གཤེགས་
སོ༑ ༑དེ་ནས་སྤུར་རིན་པོ་ཆེའི་གའུར་བཞུགས་རྩིས་ལ་ཁམས་པའི་གྲྭ་པ་དབང་
ཆེ་ལ་མང་བས་བླ་མའི་སྤུར་མི་སྦྱོང་ན་ངེད་ཀྱི་སྐལ་བ་ལ་དབུ་ཁྱེར་ནས་མདོ་
ཁམས་སུ་དངུལ་གྱི་གདུང་ཁང་བཞེངས་པ་ཡིན་ཟེར་བ་བྱུང་ནས། སྤུར་སྦྱངས་
པས། རྒྱུད་སྡེ་ལྔའི་ལྷ་ཚོགས་དང༌། ལྷ་བཞི་ལ་སོགས་པའི་སྐུ་དང་གདུང་རིང་
བསྲེལ། དུང་གཡས་འཁྱིལ་ལ་སོགས་པའི་རྟེན་མང་དུ་བྱོན་ནོ། །སྒྲ་དང་
འཇའ་འོད་དང་མེ་ཏོག་གི་ཆར་ཞག་ཉི་ཤུ་རྩ་གཅིག་གི་བར་དུ་བྱུང་ངོ༌། །དེ་
རྗེས་སྐུ་འབུམ་བཞེངས་རིང་མེ་ཏོག་གི་ཆར་རྒྱུན་དུ་བབ་པ་དང༌། དཔའ་བོ་
མཁའ་འགྲོ་ལྷ་ཀླུས་མཆོད་པ་ཕུལ་ནས། བུམ་པའི་ཕྱོགས་བཞི་ནས་མེ་ཏོག་གི་
འོད་ཕྲེང་བ་ལྟ་བུ་ཡུན་རིང་དུ་བྱུང་ཞིང་། ད་ལྟ་ཕན་དུ་ལྷ་མི་ཐམས་ཅད་ཀྱི་
མཆོད་པའི་ངོ་མཚར་ཅན་དུ་གྱུར་ཏོ། །མཁས་གྲུབ་ཁྱུང་པོ་རྣལ་འབྱོར་གྱི་རྣམ་
ཐར་མདོར་བསྡུས་འདི་ནི། རྟོགས་ལྡན་ཞང་སྒོམ་ཆོས་སེང་དང་རྨེའུ་སྟོན་པ།
བླ་མ་རྨོག་ཅོག་པ། ཉེ་གནས་རིན་ཆེན་རྡོ་རྗེ་དང་བཞི་ལ། བླ་མས་གསུངས་པ་
410



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
རྣམས། ཕྱོགས་གཅིག་ཏུ་སྡེབས་འདུག་པའི་ནང་ནས། རང་གཞན་དད་པ་
གསོ་བའི་ཕྱིར། ཟུར་ཙམ་ཡི་གེར་བཀོད་པའོ། །བླ་མ་རྨོག་ཅོག་པ་མཉམ་མེད་
རིན་ཆེན་བརྩོན་འགྲུས་ནི། འཁྲུངས་ཡུལ། ལྷ་ཕུ་སྤང་རྩ། རུས་ཤེ་ཡབ་ཤོར་
རྒན་སྨན་ཆུང་། ཡུམ་འབེ་མོ་པད་མ་སྒྲོན། དགུང་ལོ་བཅུ་བདུན་པ་ལ། ཞོང་
སྟོད་དུ་མཁས་གྲུབ་ཁྱུང་པོའི་དྲུང་དུ་ཆོས་སྒོར་ཞུགས། ཁྱོད་ཀྱིས་སེམས་ཅན་
ལ་ཕན་ཐོགས་པར་འདུག་པས་ཐོས་པ་གཅིག་གྱིས་གསུངས། དེ་བཞིན་བྱེད་
རྩིས་ལ་འབྲོམ་སྟོན་ཟེར་བའི་དགེ་བཤེས་གཅིག་དང། དབུས་ཕྱོགས་སུ་པོ་ཏི་
ཐེག་ཚད་ཁུར་བའི་སྟོན་པ་གཅིག་ཐོས་པ་ལ་བློ་སུན་འདུག་པས། རྐྱེན་བྱས་
ནས་ཐོས་པ་མི་བྱེད་གདམས་པ་ཞུ་ཞུས་པས། བཙུན་ཆུང་བསྒོམ་སྔ་ན་འདྲེས་
འཁྱེར་བ་ཡིན་གསུངས་ནས་མ་གནང་། བླ་མའི་དངོས་སློབ་སློབ་དཔོན་ལ་
ཆིངས་པའི་མཚོ་སྐྱེས་བསྐྱེད་རྫོགས་གནང་། བསྒོམས་པས་ཉམས་མྱོང་ཨེན་
ཙམ་བྱུང༌། དེ་རྟིང་བླ་མས་མགོན་པོ་དང་ཉི་ཁྲི་ལ་སོགས་འགའ་གནང་ནས།
སྔར་བཞིན་གསུངས་ནའང༌། སྣམ་རྫིང་ཁར་གྲུབ་ཐོབ་ཁམས་པ་ཨ་སེང་ལ།
གདམས་པ་ཞུས་པས། ཁྱེད་བླ་མ་ཤངས་པ་གདུབ་བུ་བའི་སློབ་མར་འདུག་
པས། ད་ལྟ་བོད་ན་ཁོང་ལས་མཁས་པ་མེད་པས། རྟ་ལས་བབས་ནས། བོང་
བུ་ལ་འཛེགས་གསུངས་པ་ལ་ནན་སྐྱེད་ཞུས་པས་བླ་མ་ཤངས་པའི་ལྟ་བ་དོན་
དམ་ཕན་མེད་གནོད་མེད་དེ་སྐྱོར་གསུངས། བསྐྱོར་བས་མཉེས་ནས། རྡུལ་
ཚོན་དང་ཏིང་ངེ་འཛིན་གྱི་དཀྱིལ་འཁོར་དུ་དབང་བཞི་རྫོགས་པར་བསྐུར།
གདམས་པ་ཟབ་ལ་མང་པོ་གནང་། བུར་སྒོམ་ནག་པོ་ལ་གདམས་པ་ཞུས། བླ་
མའི་ཕྱུགས་ལ་ཤུན་བྲག་རུ་པས་ཇག་པ་བྱས་པ་ལ་སེར་བ་ཕབས། བླ་མའི་
རྒྱ་བོད་ཡིག་ཚང་ཆེན་མོ།
དོན་དུ། སྡིག་བྱས་པ་ལ་རྣམ་སྨིན་མི་ཡོང་གི་སྟེང་དུ་ས་ལམ་བགྲོད་ཉེ་བ་ཡིན།
ཁྱོད་ ཀྱིས་མགོན་པོ་དང་རི་ ཁྲོས་ ཀྱི་ གདམས་ངག་ དེ། ང་ལའང་ བྱིན་ཅིག་
གསུངས་ནས་ཕུལ་ལོ། །དགེ་བཤེས་དཀོན་མཁར་བ་དང་། དགེ་བཤེས་རྫ་ར་
བ༑ ཉང་སྒོམ་གད་པོ། རྒྱ་གྲགས་བསོད། དགེ་བཤེས་ཞུ། སློབ་དཔོན་ཞང་།
དགེ་བཤེས་འབལ་སྒོམ་རྣམས་ལ་ཆོས་ཞུས་ནས། ཞོང་སྟོད་དུ་བླ་མའི་དྲུང་དུ་
ཕྱིན་ནས། སྒོམ་ཉམས་རེ་ཙམ་ཕུལ་བས། སྔོན་མ་མཉེས་ནའང་ཌཱ་ཀིའི་ལུང་
བསྟན་ཡིན་གསུངས་ནས་ནེ་གུ་མའི་ཐུགས་དམ་ཐང་སྐུ། དགྱེས་རྡོར་རྡོ་སྐུ་དང་
ཀ་པཱ་ལི་དང་། ཐོད་པ་མཚན་ལྡན། བུམ་པ་འདི་རྣམས་ཁྱེད་ཁྱེར་ཆིག་བརྒྱུད་
ཀྱི་གདམས་པ་རྣམས་ཁྱོད་ལ་འབོགས་གསུངས་ནས། རྩ་བའི་བླ་མ་རྣམ་བཞི་
དང་། མཁའ་འགྲོ་མཆེད་གཉིས་ཀྱིས་གསུངས་པའི་གདམས་པ་ཐམས་ཅད་
རིམ་པས་གནང་། སྒྲུབ་པ་ལ་མི་གནོད་པ་གཅིག་ཡོད་པ་དེ། རྩེ་གཅིག་ཏུ་
བསྒོམ་པ་ཡིན་པས་སྒོམས་ཤིག་གསུངས། བླ་མ་རྒྱུད་སྡེ་ལྔའི་ལྷ་དང་། ལྷ་མོ་
སྒྲོལ་མ་དཀར་སེར་དུ་བཞུགས་པ་མཐོང་། སངས་རྒྱས་དངོས་ཀྱི་དད་མོས་
སྐྱེས། བླ་མ་ཁྱུང་པོ་སྔ་རྟིང་དྲིལ་བས་ལོ་དྲུག་ཟླ་བ་བདུན་བསྟེན་ནས། བདེ་
བར་གཤེགས་སོ། །དངོས་པོ་ཐམས་ཅད་གཤེགས་བརྗོང་ལ་བཏང༌། དེ་རྟིང་
སྡིང་མར་བསྒོམས་པས་སྒྱུ་ལུས་རྨི་ལམ་འབྱོངས་ནས། ཨུ་རྒྱན་ལ་སོགས་
གནས་དང་ལྷ་ཚོགས་མང་པོ་མཐོང་། སྒམ་པོ་ལ་བྱོན་པའི་ལམ་དུ་བླ་མ་འཇིམ་
དང་མཇལ། ཁོང་རང་ལ་མཛེ་ནད་བྱུང་བ་གསོས། གྲོགས་ལ་རྨི་ལམ་བཟུང་
པ་འདྲ་བཤད་པས། བཙུན་ཆུང་རྨི་ལམ་རྣོན་པོར་གྲགས། རྗེ་སྒམ་པོ་པ་དང་
མཇལ། གདམས་པ་ཞལ་གདམས་དང་བཅས་པ་གནང༌། སློབ་དཔོན་གཡོར་
412
413



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པོ་བའི་གསུང་བྱིན། གནོད་བྱེད་མང་པོ་བཏུལ། རྨོག་ལྕོག་གི་བྲག་ལ་རྩེ་
གཅིག་སྒྲུབ་པ་ལོ་བཅུ་གཉིས་མཛད་དུས་སུ་ཀ་མ་སིདྡྷིས་ཆོས་གསུངས་པས།
ལྟོ་གོས་ཀྱི་འཕྲི་བ་ཆོད། ལྷ་ཚོགས་མང་པོའི་ཞལ་མཐོང་། ཟད་སར་གྱི་སྤྲུལ་
བསྒྱུར་མཛད་པ་ལུག་རྫི་མོས་མཐོང་བ་དང་། བྲག་ལོགས་ཐད་ཀྱི་ནམ་མཁའ་
ལ་དཀྱིལ་དཀྲུངས་སུ་བཞུགས་པ་མིས་མཐོང་བ་བྱུང་ནས། རྒད་པོ་ཤུག་པ་
པད་མ་མཁན་ལ་སོགས་པས། གདན་འདྲེན་དང་གདུལ་བྱ་ཆེ་བར་བྱུང་
ནའང་འཛིན་ཆགས་འཛད། བཙུན་པ་བྱེད་པ་དང་ཆོས་ཞུ་མང་བར་བྱུང་། བླ་
མ་བུར་སྒོམ་དང་རྗེ་སྒམ་པོ་བ་སྐུ་གཤེགས་དུས། རྨི་ལམ་དུ་བྱོན་བྱུང་། སློབ་
མ་ལ་མཁས་པ་དྲན་དོན། དབུས་པ་ཡེ་རྡོར། སྒམ་པོ་ནས་དབུ་ཆེ་བཅུ་གསུམ།
ལས་སྟོད་པ། ལྷ་ཅིག་འོད་འབུམ་དཔལ་ཚུལ། གློ་བོ་བ་དགེ་བཤེས་རྒྱལ་བ།
རྟ་ནག་པ་དཀོན་རྒྱལ་ལ་སོགས་མང་དུ་བྱུང་ཞིང་། ཆིག་བརྒྱུད་ཀྱི་གདམས་པ་
ནི་སྐྱེར་སྒང་པ་དབོན་སྟོན་ལ་ཕོབས་ཏེ། གྲྭ་སློབ་ཚོགས་པ་ཆེ་བས་རྨོག་ལྕོག་ཏུ་
མ་ཤོང་ པས་སྐུང་ ལུང་ དགོན་ པ་ བཏབ། འགྲོ་ དོན་ ཆེ་ བར་ མཛད་ དོ། །དེ་
རྟིང་བདེ་བ་ཅན་ནས་སངས་རྒྱས་འོད་དཔག་མེད་ཀྱི་རིམ་གྲོ་པས། རྟ་ཁྱེར་
ནས་བསུ་རུ་བྱུང་བ་ལ་ཆོས་འཕྲོ་བཤད་དགོས་ཡོད་པས་མི་འགྲོ་གསུངས་
པས་རྣམ་སྨིན་གྱི་ལུས་འདི་ཞོག་ལས། བདེ་བ་ཅན་དུ་བྱོན་ཅིག་ཟེར་ནས་མི་
སྣང་བར་གྱུར་ཏོ། །དེ་ནས་ལོ་གསུམ་གྱི་བར་ལ་ཆོས་གསུངས། འགྲོ་དོན་
མཛད། ལན་ཅིག་གློ་བུར་དུ་སློབ་དཔོན་ཇོ་བཙུན་དགེ་འདུན་སོགས་མང་
སྐོལ་གྱིས་གསུངས། ཚོགས་སུ་བྱོན་ནས་ཆོས་ཀྱི་ཕྱི་མ་གསུངས། ང་འདས་
ནས་མངོན་དགར་གསོལ་བ་ཐོབ། ཆོས་བརྒྱུད་འདི་དབོན་སྟོན་སྐྱེར་སྒང་པ།
རྒྱ་བོད་ཡིག་ཚང་ཆེན་མོ།
དེའི་སློབ་མ་ཡང་སློབ་དང་བཅས་པས་འཛིན། དར་ཞིང་རྒྱས་པར་འགྱུར་རོ་
གསུངས་ནས། ཚེས་བཅོ་བརྒྱད་ཀྱི་ཐོ་རངས་རྫུ་འཕྲུལ་འོད་ཀྱིས་ལམ་ལ་བྱོན།
སློབ་དཔོན་ཇོ་བཙུན་འགྲོ་མགོན་ལ། །བརྒྱུད་པ་མི་ཉམས་དབང་ཞུས་དཀོན།།
དབོན་པོ་ཤེས་རབ་རས་པ་ལ། །རིགས་བརྒྱུད་མི་གཅོད་ཆོས་གོས་གཏང་། །
རྗེ་ཡི་ཡོན་ཏན་བསམ་མི་ཁྱབ། །ཕྱིན་ཆད་ཐུགས་རྗེས་འཛིན་པར་ཞུ། །ཅེས་
སོ༑ ༑སྐྱེར་སྒང་པ་དབོན་སྟོན་ཐུགས་རྗེ་ཆེན་པོའི་འཁྲུངས་ཡུལ་ནང་གོང་གནམ་
ལ༑ རུས་པ་འབལ་ཡིན། དགུང་ལོ་བཅུ་བདུན་པ་ལ། ཁུ་བོ་འབལ་ཐམས་
ཅད་མཁྱེན་པ་ལ་རབ་ཏུ་བྱུང་། དེའི་གདན་ས་བྱེད་དགོས་པས། ཐོས་པ་གྱིས་
ཟེར་ནའང་ལྷ་སའི་དགྲ་ལྷ་ཀླུ་ཕུག་ཏུ་ལྕེ་སྒོམ་རྫོང་པ་དང་མཇལ། ཐུགས་རྗེ་
ཆེན་པོའི་ཆོས་སྐོར་ཞུས། རྩེ་གཅིག་ཏུ་སྒྲུབ་པས་ཟླ་བ་ཕྱེད་བཞི་ལ་གཙོ་འཁོར་
གསུམ་ཀའི་ཞལ་མཐོང་། དེ་ནས་བླ་མ་ཙ་རི་རས་པ་དང༌། སྤེན་ཕུག་པ་ཆེན་
པོ༑ རྨོག་ལྕོག་པ། རྟོགས་ལྡན་ཞང་སྒོམ། ལྕོག་སྟོན་ལ་སོགས་བསྟེན། རྨི་
ལམ་བཟུང་ནས་ཆོས་ཞུས་པས། སློབ་དཔོན་པདྨ། ལཱུ་ཧི་པ། ཕྱོགས་ཀྱི་གོ་ཆ།
ཕ་དམ་པ། བླ་མ་ལྷ་པ། རི་བོ་སྒང་པ་རྣམས་དང་ཡི་དམ་ལྷ་དང་མཁའ་འགྲོ་
ཆོས་སྐྱོང་གི་ཞལ་དངོས་སུ་གཟིགས་པ། ཐུགས་རྗེ་ཆེན་པོ་གཙོ་འཁོར་གསུམ་
པ༑ ཕྱག་བཞི་པ། བཅུ་གཅིག་ཞལ། རྩ་ཕྱག་བདུན་ཅུ་པ། ཕྱག་སྟོང་སྤྱན་སྟོང་།
བདག་མེད་ལྷ་མོ་བཅོ་ལྔ། བདེ་མཆོག ཀྱེ་རྡོར། འཇིགས་བྱེད། དགྲ་ནག་
གཤེད་དམར། སྒྲོལ་མ་དཀར་མོ། མགོན་པོ་དཀར་ནག་ལ་སོགས་མང་པོ་དང་
རྨི་ལམ་བཟུང་ནས། ཨུ་རྒྱན། པོ་ཏ་ལ། འབྲས་སྤུངས། མཆོད་རྟེན་དཔལ་ཡོན་
ལ་སོགས་དང་སངས་རྒྱས་ཀྱི་ཞིང་ཁམས་མང་པོར་བྱོན། ཡི་དམ་མཁའ་འགྲོ་
415
414



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མང་པོ་ལ་ཆོས་གསན། འཇིགས་བྱེད། དགྲ་ནག་རྟ་མགྲིན་གསུམ་གྱི་སྒོ་ནས།
སྨྱོན་པ་བརྒྱད་བཅུ་བཏུལ། གཟའ་མཆོག་ར་ཧུ་ལས་སྲོག་སྙིང་ཕུལ། ཆུ་བདག་
བྷ་རུ་ནས་སྦྱིན་བདག་བྱས། ཀླུའི་ནོར་བུ་ཕུལ། མཆོག་ཏུ་སྐུ་དྲིན་ཆེ་བའི་
བླ་མ་རྨོག་ལྕོག་པས་མཁའ་འགྲོའི་ཟབ་ཆོས་ཆིག་བརྒྱུད་ཀྱིས་ཐོག་དྲངས་པའི་
གདམས་པ་ཐམས་ཅད་མ་ལུས་པར་དབུ་སྙུང་བཞེས་ནས་ནང་ཆོས་སྐྱོང་བྲན་
བཞིན་ཉན་པའི་བཀའ་བསྒོ་མཛད། བྱིན་གྱིས་བརླབས་པས་སྐུ་དྲིན་དྲན་པའི་
འབུལ་མོ་ཆེ་ཐེངས་གཉིས། ཀུང་ལུང་དུ་ཕུལ་བ། ཆོས་སྐྱོང་གིས་ཁམས་པར་
སྤྲུལ་ནས་བསུ་སྐྱེལ་བྱས། དབྱར་ངོ་གཅིག་བླ་མ་འཁྲིད་སྐྱོང་བའི་ཆོས་བསྒོ་བ་
མཛད། རང་སྒོམ་འཁྲིད་ཁོ་ན་ལ་སྤྲོ་ནའང་ཁུ་བོ་འབལ་བས་ཚད་མའི་གདན་
ས་བྱེད་དགོས་ཟེར་ནས། བསུ་མི་རྟ་པ་སུམ་བརྒྱ་བྱུང་དུས་བླ་མ་དམ་ལ་སྒར་
ནས་སྐྱེར་སྒང་དུ་གདན་ས་བྱས། སྐུ་འབུམ་བཞེངས་འབུལ་མོ་ཆེ་རྙིང་མར་བླ་
མ་གདན་དྲངས་ནས། སྐྱེར་སྒང་དུ་ཕེབས་དུས་ཉམས་བསྡུར་མཛད་པས། བླ་
མའི་ཞལ་ནས་རྒྱ་གར་གྱི་བླ་མ་གྲུབ་ཐོབ་ཕལ་ཆེ་བ་ལས་མཁས་གྲུབ་ཁྱུང་པོ་
ཐུགས་དམ་བཟང་བ་ཡིན་འདུག དེ་ལས་ང་དགེ་སྦྱོང་བཟང་བ་འདུག་གསུང་
གི་ཡོད། ང་ལས་ཁྱེད་ཉམས་རྟོགས་བཟང་བར་འདུག་པས་ཁང་སྟེང་ནས་ཕྱམ་
ཚེ་སྦྱོར་བ་ལས། བ་ལ་མཛོ་སྐྱེས་སོ་ཟེར་བའི་སྐད་ཐེངས་མ་གསུམ་ཐོན་
གསུངས། མོས་གུས་དང་འབུལ་བས་བླ་མ་མཉེས་པར་བྱུང་ཞིང་། ཆིག་བརྒྱུད་
ཀྱི་བཀའ་བབས་པའོ། །གྲྭ་སློབ་ཡོན་བདག་ནི། ལྷ་དང་རྒྱའི་རྒྱལ་པོ་བླ་མ་
སོག་པ། ངམ་ཤོད་པའི་དགེ་བཤེས་ཕར་ཕྱིན་པ་དང་། དགེ་བཤེས་ཆོས་རྒྱལ།
སྐར་ཆུང་བཙད་པོ། ཞང་བཙུན་རྒྱལ་ཚ། གནམ་བར་བ་ཞང་སྒོམ་མིང་སྲིང་ལ་
རྒྱ་བོད་ཡིག་ཚང་ཆེན་མོ།
སོགས་པ་སྐྱ་བཙུན་མང་པོ་ཆོས་ ཀྱིས་སྨིན་ཅིང་ནད་གདོན་ལས་གྲོལ་ནས་་
ཐུགས་རྗེ་ཆེན་པོའི་ཞལ་མཐོང་བ་ཤ་སྟག་བྱུང་ངོ༌། །དེ་ལྟར་བསྟན་པ་དང་འགྲོ་
བའི་དོན་རྒྱ་ཆེན་པོ་མཛད་ནས། དགུང་ལོ་བདུན་ཅུ་དོན་གསུམ་བཞེས་པའི་
སྟོན་ཟླ་ར་བའི་ཚེས་བཅུ་གསུམ་ལ་སྐྱེར་སྒང་དུ་ཞི་བར་གཤེགས་ཏེ་འདི་ནས་
མངོན་དགར་འགྲོ། ཆོས་བརྒྱུད་འདི་གཡོར་པོ་སྟོད་པ་གཅིག་གིས་འཛིན་པར་
ཡོད་ཅིང་། རྡོ་རྗེ་འཆང་གི་ལུང་བསྟན་བཞིན། མི་རབས་བདུན་བརྒྱུད་ཐིམས་
ནས། ཆིག་བརྒྱུད་ཀྱི་ཟབ་ཆོས་མཁའ་འགྲོའི་ཞལ་གདམས་འདི་ཕྱོགས་སུ་
ཁྱབ་ནས། གདུལ་བྱ་སྣོད་ལྡན་ཡང་མང་དུ་བྱུང་བར་འགྱུར་རོ། །གསུངས་པ་
ལ་སོགས་ལུང་བསྟན་མང་པོ་ཡང་གནང་ངོ༌། །ཡོལ་ཕུ་རི་གོང་པ་གཉན་སྟོན་
སྦས་པའི་རྣལ་འབྱོར་པའི་འཁྲུངས་ཡུལ་ནི། ཡོལ་གྱི་མདའ། རུས་ནི་གཉན་
ཡིན། དེ་ཡང་སྐུ་གཞོན་ནུ་ཉིད་ནས་ཆོས་ཁོ་ནའི་གཏམ་དང༌། སྤྱོད་ལམ་ལ་
བརྩོན་པར་གྱུར་ཞིང་། དགུང་ལོ་བཅུ་གཅིག་པ་ལ་གུང་པོ་མཁར་དུ་སློབ་དཔོན་
སྟོན་ཡེ་ལ་ཆོས་སྒོར་ཞུགས། བཅུ་བདུན་པ་ལ། མཁན་པོ་བྱང་སེམས་པ་ལ་དགེ་
ཚུལ་བྱས། ཉི་ཤུ་ལ་མཁན་པོ་བཟོད་པ་བ་ལ་བསྙེན་རྫོགས་ཞུས་ནས་མཁན་
སློབ་དེ་པ་དང༌། སློབ་དཔོན་ཨེ་པ་བླ་མ་གྲགས་རྒྱལ་བ་སོགས་ལ་འདུལ་བ་
སོགས་བསླབས་སོ། །སློབ་གཉེར་ཅུང་ཞིག་ཞུ་དགོས་དགོངས་པ་ལ་ལས་སྟོད་
འཁྱམས་པོ་བྱ་བའི་མཆེད་གྲོགས་ཀྱིས་སྒོམ་སྒྲུབ་ལ་བློ་བསྐུལ་ནས་སྐྱེར་སྒང་
དུ་བྱོན་པས་དབོན་སྟོན་པའི་ཤངས་པའི་ཆོས་སྐོར་དང་། མཁའ་འགྲོའི་ཟབ་
ཆོས་ཆིག་བརྒྱུད་ཀྱི་གདམས་པ་ཐམས་ཅད་བུམ་པ་གང་བྱོར་གནང་། ཆོས་
སྐྱོང་འཁོར་བཅས་བྲན་བཞིན་ཉན་པའི་བཀའ་བསྒོ་དང༌། རི་གོ་དགོན་པ་
417
416



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འདེབས་པ་སྐབས་འདི་ཙམ་ནས་སྤྱོད་པ་བའི་ཚུལ་བཟུང་། སློབ་མ་སྣོད་ལྡན་
བཅུ་ཕྲག་གཅིག་འོང་བ་དེ་སྐྱེ་བོ་འབུམ་ཕྲག་གཅིག་ལས་ལྷག་གོ་གསུངས་པ་
ལ་སོགས་ཀྱི་ལུང་བསྟན་མང་པོ་མཛད་ནས་སློབ་མའི་ཐུ་བོར་བཟུང་། དེ་དུས་
ཐུགས་རྗེ་ཆེན་པོ་དང་། སྒྲོལ་མ་དཀར་མོ་ཞལ་མཐོང་། ཡང་འབྲི་ཁུང་དང༌། བླ་
མ་གཙང་པ་ལའང་གདམས་པ་ཞུས། བླ་མ་ལས་སྟོད་མགོན་པོ་བ་ལ་རྒྱ་གར་
ནས་བླ་མ་དུར་ཁྲོད་ནག་པོའི་ལུང་བསྟན་ཡིན་ཟེར་ནས་ཆོས་སྒོ་སྐྱེལ་ལ་བྱུང་།
བསྙུང་ལས་གྲོལ་བར་བྱས་པས་སྐུ་དྲིན་ཆེ་གསུངས། བླ་མ་སྐྱེར་སྒང་པ་དང་
ནམ་མཇལ་དུས་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་རྒྱུན་པར་ཞལ་མཐོང་།
རྨི་ལམ་བཟུང་ནས་ཡི་དམ་དང་ཞིང་ཁམས་གནས་ཆེན་མང་དུ་མཐོང་། ཁྱད་
པར་གྲུབ་ཆེན་བརྒྱད་ཅུ་དང༌། རྡོ་རྗེ་ཕག་མོ། ཌཱ་ཀི་མ་ནེ་གུ་མ། སུ་ཀ་མ་སིདྡྷི་
ཞལ་གཅིག་མ། ཐོད་པ་རྒྱན་ཆེན་ལ་སོགས་འཛོམས་ནས་ཆོས་ཅི་བཟང་
མདུན་མཛད་པར་བྱོན། དེ་ཐམས་ཅད་ཀྱི་གདམས་པ་དང་ཡེ་ཤེས་ཀྱི་བདུད་
རྩི་གསོལ་བའི་སྐལ་བ་གནང་། ངའི་སློབ་མ་ལྔས་ཀྱང་དེ་དུས་བདུད་རྩི་མྱོང་
ཡོད་པས་ངོ་མཚར་ཆེ། མིང་བཤད་པར་མི་བྱ་གསུངས། མགོན་པོ་ལྕམ་བྲལ་
འཁོར་བཅས་ལ་མི་ལབ་པ་བཞིན་བྱས་ཆོག་པར་བྱུང་ཞིང་། ཆུ་བདག་བྷ་རུ་
ནས་སྦྱིན་བདག་བྱས། གཞན་ཡང་རྨི་ལམ་བཟུང་ནས་དུར་རའི་བཙན་དང༌།
ལྡེའུ་ཡང་དཀར་དང༌། ཆུ་བོ་རིའི་སྒོ་བ་བཞི་དང་། གཉན་མཁར་ནག་ལ་སོགས་
གདུག་པ་ཅན་མང་པོ་བཏུལ། སྲོག་སྙིང་ཕུལ་ལོ། །བླ་མ་འདིས། དུས་གསུམ་
གྱི་སྐྱེ་འགག་གནས་གསུམ་ཐམས་ཅད་མཁྱེན་ནའང༌། བློ་དམན་གྱི་བློར་མི་
ཤོང་བས། ལོག་རྟོག་གི་རྒྱུར་སོང་དོགས། ཕལ་ཆེར་བཀའ་རྒྱས་བསྡམས་པས་
རྒྱ་བོད་ཡིག་ཚང་ཆེན་མོ།
ན་སྦས་པའི་རྣལ་འབྱོར་ཆེན་པོར་གྲགས་སོ། །གྲྭ་སློབ་རྣམས་ལ་ཞལ་གདམས་
མདོར་བསྡུས་གསུངས་པ་ནི། ང་ཡི་ལུས་དང་རྒྱལ་བའི་སྐུ། །ཐ་དད་མ་ཡིན་
རྣལ་འབྱོར་པ། །བདག་གི་ངག་དང་རྒྱལ་བའི་གསུང་། །དབྱེ་བ་མེད་དོ་རྣལ་
འབྱོར་པ། ཁོ་བོའི་སེམས་དང་རྒྱལ་བའི་ཐུགས། །གཉིས་མེད་གཅིག་ཏུ་
རྟོགས་པར་གྱིས། །འབྲས་བུ་རང་ཤར་ལྷ་སྐུ་དང༌། །སྐུ་གསུམ་དབྱེར་མེད་བདེ་
ཆེན་ཡིན། །ཅེས་པ་ལ་སོགས་གསུངས་སོ། །ང་ནི་འདི་ནས་ཤར་ཕྱོགས་མེ་
ཏོག་བཀྲམ་པའི་ཞིང་དུ། སངས་རྒྱས་པདྨོའི་དཔལ་ བྱ་བར་འགྱུར་བས།
གསོལ་བ་དེར་ཐོབ་ཅིག་གསུངས་སོ། ཁ་རག་སིལ་མ་(བྲག་དགོན་པ་བ་ཆོས་རྗེ་
སངས་རྒྱས་སྟོན་པ་བའི་འཁྲུངས་ཡུལ། ཁ་རག་ཙའི་སིལ་མ། རུས་ཡ་ངལ་
དཀར་པོ། རིགས་བོན་པོའི་བརྒྱུད་ཡིན་ནའང་བོན་ལ་ཐུགས་མ་སོང་། གཞོན་
ནུའི་དུས་ནས་མི་རྟག་པ་ཁོ་ན་རྒྱུད་ལ་སྐྱེ་བར་བྱུང་ཞིང་། དགུང་ལོ་བཅུ་པ་
ལ་གངས་བཟང་ནས་མ་ཅིག་སྤྲུལ་སྐུ་བྱོན་ནས་དབང་བསྐུར། ཆོས་གསུངས།
ལུང་བསྟན། བཅུ་གསུམ་པ་ལ། བླ་མ་ཙཱ་རི་རས་པ་ལ་རབ་ཏུ་བྱུང་། མཚན་
བརྩོན་འགྲུས་སེང་གེར་བཏགས། དེ་དང་སློབ་དཔོན་སྲེགས་དང༌། སུམ་པ་
རས་པ། བླ་མ་སྤུ་མ་བ། བླ་མ་སྤང་པོ་བ། སློབ་དཔོན་ཚོགས་སྟོན་ཤག བླ་མ་
ཁྲོ་ཕུ་བ། བླ་མ་ས་སྐྱ་པ། སློབ་དཔོན་གཙང་པ། སློབ་དཔོན་ཇོ་གདན། སློབ་
དཔོན་གྲུབ་ཐོབ། བླ་མ་མཁར་རྒྱབ་པ། སློབ་དཔོན་ཇོ་རྒྱལ། སློབ་དཔོན་ཁམས་
སྟོན་རྣམས་ལ་གདམས་པ་མང་དུ་ཞུས། བཅུ་དགུ་པ་ལ། སློབ་དཔོན་ཆོས་
རྒྱལ་བ་ལ་བསྙེན་རྫོགས་ཞུས། དེ་རྟིང་སློབ་དཔོན་རྔོག་སྟོན་བྱ་བ་ས་ཁྲོ་རྣམ་
གཉིས་ལའང་ཕྱག་མི་འཚལ། ཁོང་ལས་ང་མཁས་ཟེར་བ་དེ་དང་མཇལ། ཆོས་
418
419



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཞུ་དུས་ཁོང་པའང་སྒོམ་སྒྲུབ་ལ་ཐུགས་སོང་འདུག་པ་དང༌། རང་ཡང་བླ་མ་
གྲུབ་ཐོབ་ཅིག་བསྟེན་ནས་ཆུ་འཐུང་གིན་སྒྲུབ་པ་རྩེ་གཅིག་ཏུ་བྱེད་འདོད་པས་དེ་
འདྲ་བའི་བླ་མ་གར་ཡོད་དྲིས་པས། སློབ་དཔོན་ན་རེ། པོ་ཡུལ་ཕུ་རི་གོང་
དགོན་པ་ན། སྒྱུ་ལུས་རྨི་ལམ་འབྱོངས། འོད་གསལ་མངོན་དུ་གྱུར། ཡི་དམ་
མང་པོའི་ཞལ་གཟིགས། ཆོས་སྐྱོང་བྲན་དུ་འཁོལ་བའི་གཉན་སྟོན་སྦས་པའི་
རྣལ་འབྱོར་པ་གཅིག་ཡོད་པར་འདུག་གསུངས་ནས་ལུང་བསྟན། དེར་བྱོན་
པས། བླ་མ་མཉེས་ཏེ་མཇལ་གྲོགས་ལ་སྐུ་གསུམ་བྱ་བའི་ཆོས་འབྲེལ་གནང་།
དེ་རྟིང་། དབང་བསྐུར། ཤངས་པའི་ཆོས་སྐོར་དང་། ཁྱད་པར་ཆིག་བརྒྱུད་
ཀྱི་ཟབ་དོན་ཞལ་གདམས་ཐམས་ཅད་བུམ་པ་གང་བྱོ་དབུ་སྙུང་བཞེས་ནས་
གནང་། ཆོས་སྐྱོང་ལྕམ་དྲལ་འཁོར་བཅས་ལ། མི་ལབ་པ་བཞིན་དུ་ངོ་སྤྲད།
བྲན་ཞིང་ཉན་པའི་བཀའ་བསྒོ་མཛད། དེ་ནས་འཁྲིད་བསྐྱངས་པས། ཞག་ཉི་
ཤུ་རྩ་ལྔ་ལ་སྤྲུལ་བསྒྱུར་སྦྱོང་སྤེལ་ཐུབ་པ་བྱུང་བས་བླ་མའི་ཞལ་ནས། སྔོན་རྒྱ་
གར་གྱི་བླ་མ་གྲུབ་ཐོབ་རྣམས་ལས། མཁས་གྲུབ་ཁྱུང་པོ་ཉམས་རྟོགས་བཟང་།
དེ་ལས་མཉམ་མེད་ཆེན་པོ་བཟང་། དེ་ནས་སྐྱེར་སྒང་པ། རིམ་པ་བཞིན་བཟང་
དུ་སོང་ཟེར། ང་ལས་ནི། ཁྱེད་དགེ་སྦྱོར་བཟང་བར་འདུག་པ། འདི་འདྲའི་དགེ་
སྦྱོར་སྐྱེ་ལུགས། ད་ལྟ་རྒྱ་བོད་གང་ནའང་མེད། ཁྱོད་ཀྱི་འཁྲིད་བཏབ་ཚད་ཐེབས་
པར་འདུག་ཞིང་། འགྲོ་དོན་རྒྱ་ཆེན་པོ་འགྲུབ་པར་འདུག་གསུངས་ཤིང་། ལུང་
བསྟན་ཞལ་གདམས་མང་དུ་གནང་ངོ་། །དགེ་སྦྱོར་ལ་བརྩོན་པར་མཛད་པས།
རྗེ་བཙུན་མ་དང་བླ་མ་ཌཱ་ཀི་མང་པོས་བསྐོར་བ་དང་། སངས་རྒྱས་སྟོང་རྩ་བདེ་
མཆོག་ལྷ་ལྔ། ཀྱེ་རྡོར་ལྷ་དགུ། མཧཱ་མ་ཡ་ལྷ་ལྔ། འཇམ་དཔལ་ཐུགས་རྗེ་ཆེན་
རྒྱ་བོད་ཡིག་ཚང་ཆེན་མོ།
པོ་མཁའ་ལྡིང་རྒྱལ་པོ། །རྟ་མགྲིན། ཁྲོ་གཉེར་ཅན། མཁའ་སྤྱོད་མ་དཀར་མོ་
ལ་སོགས་ཞལ་མཐོང་། བྱིན་རླབས་ཞལ་གདམས་གནང་། བྲག་དགོན་དུ་ལོ་
གཅིག་དབུ་སྔས་ལ་མི་འཇོག་པའི་སྒོམ་རྩེ་གཅིག་བྱས་པས་ཟད་པར་གྱི་ཏིང་ངེ་
འཛིན་རྣམས་རྒྱ་ཆེན་པོ་དང་། སངས་རྒྱས་ཀྱི་ཞིང་ཁམས་གང་མོས་སུ་རྨི་ལམ་
བཟུང་ནས་ཕྱིན་ཆོག་པ་བྱུང༌། རྒྱལ་པོ་དང་ཀླུ་བདུད་བཙན་ལ་སོགས་པའི་
གནོད་བྱེད་མང་པོ་རྨི་ལམ་བཟུང་ནས་བཏུལ། ཆོས་སྐྱོང་འཁོར་བཅས་ལ།
སྡིག་མ་གསོག་བྱས་ནའང་ཚིག་འཇམ་རྩུབ་ཅུང་ཟད་ལའང་གནོད་ལན་འཇལ་
བ་ཡོད་ཀྱིན་འདུག་པ་རྣམས་བཀག ཁ་གནོན་གང་ཐུབ་བྱས། སྨན་ལུང་ཕུ་རུ་
ཟླ་གཅིག་ལྷུང་ནས་གྲོངས་ལ་ཁད་པའི་དུས་སུ། ཚ་དྲགས་བྲག་རིང་གི་བཙན་
གྱིས་བལ་ཡུལ་ནས་སྨན་བླངས་ནས་ཕུལ་བ་དང་ཐུགས་དམ་རྩེ་གཅིག་མཛད་
པས་སྙུང་ལས་གྲོལ་ཏེ་སྒྲུབ་བརྒྱུད་ཀྱི་བསྟན་པ་དར་བར་མཛད་དོ། །བླ་མ་
འདིའི་རྗེས་ནས་ཆིག་བརྒྱུད་ཀྱི་བཀའ་རྒྱ་གྲོལ་ཏེ། ཁོང་གི་སློབ་མ། ཆོས་རྗེ་
ཤངས་སྟོན་དང༌། མཁས་བཙུན་གཞོན་ནུ་གྲུབ་ལ་སོགས་མང་དུ་བྱོན་ཞིང་།
སློབ་མའི་མཆོག་གྲུབ་ཐོབ་བརྒྱ་རྩ་བརྒྱད་དུ་གྲགས་པས་ཆོས་བརྒྱུད་ཉིན་མོ་
ལྟར་ཕྱོགས་ཀུན་ཏུ་གསལ་བར་བྱས་ཏེ་དར་ཞིང་རྒྱས་པར་མཛད་པ་ལགས་
སོ༑ །བརྒྱུད་པ་རིན་ཆེན་མདུན་མ་འདི་བྲིས་པའི། །དགེ་ཚོགས་རིན་ཆེན་ཕྱོགས་
བཅུ་ཀུན་ཁྱབ་སྟེ། །དལ་འབྱོར་རིན་ཆེན་ཐོབ་པའི་མི་རྣམས་ཀུན། །འགྲོ་ཀུན་
རིན་ཆེན་བརྩོན་འགྲུས་ཉིད་གྱུར་ཅིག། །།
420
421



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
༈ འཇིག་རྟེན་རྣམ་གཞག་མདོ་ནས་ཉེ་བར་བཏུས་པ་
འགའ་བཞུགས་སོ། །
རྒྱ་གར་སྐད་དུ། ཀོ་ཥ་ལོ་ཀ་པྲཛྙཱ་ཡ་ཏི། བོད་སྐད་དུ། མཛོད་དང་འཇིག་
རྟེན་བཞག་པའི་མདོ། བམ་པོ་གཅིག་གོ །དཀོན་མཆོག་གསུམ་ལ་ཕྱག་འཚལ་
ལོ༑ ༑འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་བྱང་ཆུབ་
ཀྱི་ཤིང་དྲུང་ན་བཞུགས་དུས། བདུད་ནག་པོ་དང་ལྷ་བུའི་བདུད་ཐམས་ཅད།
སྲིན་པོའི་རྒྱལ་པོ་མགྲིན་བཅུ་དང་སྲིན་པོའི་རིགས་ཐམས་ཅད། མི་ཕམ་སྐྲའི་
ལྭ་བ་ཅན་ལ་སོགས་མུ་སྟེགས་ཐམས་ཅད་ཀྱིས་བཅོམ་ལྡན་འདས་ལ་རྒོལ་བ།
གོའུ་ཏ་མ་ཁྱོད་ ཀྱིས་ཐམས་ཅད་མཁྱེན་ན་འཇིག་རྟེན་གྱི་གཞི་འདི་ཇི་ལྟར་
གནས་སེམས་ཅན་ཇི་ལྟར་སྐྱེ་ཞིང་འཁོར། ལུས་དང་། ཚེའི་ཚད་ཇི་ཙམ་ཡོད།
བསྐལ་པའི་གྲངས་དང་། ངེས་ཚིག་གང་ཡིན། འཁོར་བའི་རྒྱུ་གང་ཡིན། ལས་
གང་བྱས་པས་འཁོར། མྱ་ངན་ལས་འདས་པ་བྱ་བ་ཇི་ལྟར་འགྱུར། ཐར་པའི་
ལམ་ཇི་ལྟ་བུ་ཞིག་བསྒོམ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་
སྩལ་པ། དེ་དག་ཐམས་ཅད་ནི་སེམས་ཅན་གྱི་ལས་ལས་བྱུང་སྟེ། ཞེས་པ་ནས།
ཕྱི་སྣོད་ཀྱི་འཆགས་འཇིག ནང་བཅུད་སེམས་ཅན་གྱི་སྐྱེ་འཆི། ཁམས་གསུམ་
གྱི་དབྱེ་བ། བསྐལ་པའི་གྲངས་ལ་སོགས་པ་རྣམས་རྒྱས་པར་བསྟན་ཅིང་
འཁོར་བའི་རྒྱུ་ནི། བདག་ཏུ་འཛིན་པ་མ་རིག་པའི་དབང་གིས་མཚན་མར་
འཛིན། རྟག་པར་འཛིན། ཆད་པར་འཛིན་པས་ཁམས་གསུམ་དང་ས་དགུར་
རྒྱ་བོད་ཡིག་ཚང་ཆེན་མོ།
འཁོར་ཏེ། ཁམས་གསུམ་ནི། འདོད་ཁམས་ལ། ལྷ་རིགས་དྲུག གཟུགས་
ཁམས་ལ་ལྷ་རིགས་བཅུ་བདུན། གཟུགས་མེད་ཁམས་ལ་ལྷ་རིགས་བཞིའོ། །
ས་དགུ་ནི། ལྟུང་བ་ཡོད་པ་དམྱལ་བའི་ས། །ཡི་དྭགས་བྱོལ་སོང་བྱིང་གི་ས། །
བསོད་ནམས་གྲུབ་པ་མི་ཡི་ས། །ཀུན་ཏུ་གཡོ་བ་རླུང་གི་ས། །མཐོ་རིས་གོ་
འཕང་ལྷ་ཡི་ས། །གཞལ་ཡས་རིན་ཆེན་བཀོད་པའི་ས། །མཚན་ནི་བརྟན་པ་
སྤྲིན་གྱི་ས། །དྲི་མེད་ཡེ་ཤེས་ངར་ལྡན་ས། །མིང་གི་མཚོན་པ་སྐྱེ་མེད་སའོ། །
ཀུན་ནས་ཉོན་མོངས་པ་འཁོར་བའི་ཆོས་ནི། གཟུགས་ནས་རྣམ་མཁྱེན་གྱི་བར་
རྣམས་འཁོར་བའི་རྒྱུའོ། །དེ་ཡང་། ལས་གང་བྱས་པས་འཁོར་ཞེ་ན། མི་དགེ་
བ་བཅུ་དང་། མཚམས་མེད་པ་ལྔ་དང། དེ་དང་ཉེ་བ་ལྔ། ལྕི་བ་བཞི། ལོག་པ་
བརྒྱད། ཁ་ན་མ་ཐོ་བ་དྲུག་གི་ལས་རྣམས་བྱས་པས་སྡུག་བསྔལ་གསུམ་དང༌།
བརྒྱད་དང༌། མི་ཁོམ་པ་བརྒྱད། རྒྱུ་དྲུག རྐྱེན་བཞི། འབྲས་བུ་ལྔ། སྒྲིབ་པ་ལྔ།
སྙིགས་མ་ལྔ་རྣམས་ཀྱིས་འཁོར་རོ། །དེའང་མི་དགེ་བ་བཅུ་ནི་ལུས་ཀྱིས་སྲོག་
གཅོད་རྐུ་འཕྲོག་མི་ཚངས་སྤྱོད། །ངག་གིས་རྫུན་གཡོ་ཕྲ་མ་ངག་འཁྱལ་ལོ། །
ཡིད་ཀྱིས་བརྣབ་སེམས་གནོད་སེམས་ལོག་ལྟའོ། །རྒྱས་བཤད་རེ་རེ་ལའང་
གསུམ་གསུམ་ཡོད། །སྲོག་གཅོད་གསུམ་ལ་འདོད་ཆགས་ཞེ་སྡང་དང་། །གཏི་
མུག་སྒོ་ནས་གཅོད་པ་དག་དང་གསུམ། །མ་བྱིན་ལེན་གསུམ་མཐུས་སྒྱུས་
འཇབ་བུས་དང༌། །འདོད་ལོག་གསུམ་པོ་ཆོས་ཁྲིམས་བདག་པོས་བསྲུངས། །
རྫུན་གསུམ་དབྱེ་བ་མི་ཆོས་བླ་མའི་རྫུན། །ཕན་པའི་རྫུན་དང་ཕན་གནོད་མེད་
པའི་རྫུན། །ཕྲ་མ་བཙན་ཕྲ་ལྐོག་ཕྲ་གཞོགས་ཕྲ་གསུམ། །ཚིག་རྩུབ་གསུམ་ནི་
རྒྱུད་རྩུབ་ལན་རྩུབ་དང་། །ཡོན་ཏན་དག་ཏུ་ལྟས་ཏེ་རྩུབ་པའོ། །ངག་འཁྱལ་
4
422
423



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཤུགས་བྱུང་གནོད་པར་ཡེངས་པ་དང་། །ཡང་དག་ཉིད་དུ་ལྟ་བ་ངག་འཁྱལ་ལོ།།
བརྣབ་སེམས་བདག་དང་གཞན་དང་གཉིས་ཀ་གསུམ། །གནོད་སེམས་བདག་
གཞན་གཉིས་ཀར་གནོད་པའོ། །ལོག་ལྟ་གསུམ་པོ་རྟག་ལྟ་ཆད་ལྟ་དང༌། །
བདེན་པར་སྨྲ་ལ་བཀུར་པ་འདེབས་པའོ། །སྤྱིར་དུ་མི་དགེ་བཅུ་པོ་རྣམ་སྨིན་ཆེ།།
དེའི་ནང་ནས་ཆེ་བ་རེ་རེ་ཡོད། །སྲོག་གཅོད་ནང་ནས་ཕ་མ་བྱང་སེམས་བསད།།
དཀོན་མཆོག་གསུམ་གྱི་དཀོར་ལ་མ་བྱིན་བླངས། །འདོད་ལོག་དགྲ་བཅོམ་མ་
དག་སུན་ཕྱུང་དང་། །མི་ཆོས་བླ་མ་ཕྲ་མ་དགེ་འདུན་དབེན། །ཚིག་རྩུབ་རྟེན་
གསུམ་བརྙས་དང་ངག་འཁྱལ་གྱིས། །དགེ་སློང་ཐུགས་དཀྲུགས་བརྣབ་སེམས་
དཀོན་མཆོག་ནོར། །གནོད་སེམས་བདེ་གཤེགས་སྐུ་ལ་ངན་སེམས་ཀྱིས། ཁྲག་
ཕྱུང་ལོག་ལྟ་དམ་ཆོས་བདེན་པ་ལ། །སྐུར་བ་བཏབ་པ་མཆོག་ཏུ་རྣམ་སྨིན་ཆེ། །
མཚམས་མེད་ལྔ་ནི། ཕ་བསད་མ་བསད་དགྲ་བཅོམ་བསད་པ་དང༌། །དགེ་
འདུན་དབྱེན་བྱས་བདེ་གཤེགས་སྐུ་བཅོམ་མོ། །དེ་དང་ཉེ་བ་ལྔ་ནི། དགྲ་བཅོམ་
སུན་ཕྱུང་སློབ་མ་བསད་པ་དང༌། །བྱང་སེམས་བསད་དང་དགེ་འདུན་འདུ་བ་
ཡི༑ ༑སྒོ་འཕྲོག་བདེ་གཤེགས་མཆོད་རྟེན་བཤིག་པའོ། །ལྕི་བ་བཞི་ནི། ཉམས་
པའི་ལྕི་བ་ལོག་པའི་ལྕི་བ་དང་། །དམད་པའི་ལྕི་བ་བསྐུར་བའི་ལྕི་བའོ། །རྒྱས་
བཤད་རེ་རེ་བཞི་འགྱུར་དང་པོ་ལ། །མི་ཆོས་མནའ་ལྕི་ཉན་ཐོས་འདུལ་ཁྲིམས་
ལྕི༑ །བྱང་སེམས་སྡོམ་དང་གསང་སྔགས་དམ་ཚིག་ལྕི། །གཉིས་པ་ལོག་པའི་
ལྕི་བ་རྣམ་བཞི་ནི། །སྒོམ་ཆེན་ཕྱག་ལྕི་སྒྲུབ་པའི་བཟའ་ལྟུང་ལྕི། །སྔགས་པའི་
ནོར་ལྕི་མཁས་བཙུན་གོང་རྩིའོ། །གསུམ་པ་སྨད་པའི་ལྕི་བ་ལ་ཡང་བཞི། །
་ གཏི་མུག་དབང་གིས་འཕགས་པའི་སྐུ་ལ་སྨད། །ང་རྒྱལ་དབང་གིས་བདེན་
རྒྱ་བོད་ཡིག་ཚང་ཆེན་མོ།
པའི་ཆོས་ལ་སྨད། །ཕྲག་དོག་དབང་གིས་གྲོགས་ཀྱི་ཡོན་ཏན་སྨད། །ཕྱོགས་
རིས་དབང་གིས་འཕགས་པའི་སྐུ་གསུང་ཐུགས། །བླང་དོར་བྱས་རྣམས་སྨད་
པའི་ལྕི་བའོ། །སྐུར་བའི་ལྕི་བ་རྣམ་བཞི་འདི་ལྟ་སྟེ། །མཉམ་ཉིད་ཆོས་ལ་ཁྱད་
དུ་གསད་པ་ལྕི། །རང་བཞིན་མེད་ལ་གལ་དུ་འཛུགས་པ་ལྕི། །མཚམས་མེད་
ལྔ་ལས་ངན་སེམས་ཁྲག་བྱིན་ལྕི། །མི་དགེ་བཅུ་ལ་ལོག་པར་ལྟ་བ་ལྕི། །ལོག་
པ་བརྒྱད་ལ་ཕྱི་ནང་བཞི་བཞི་སྟེ། །ཕྱི་ཡི་བཞི་དཀར་ཕྱོགས་སྨད་ནག་ཕྱོགས་
བསྟོད། །དད་ཅན་ཚོགས་བཅག་དགེ་ཅན་ཐུགས་དཀྲུགས་སོ། །ནང་བཞི་སྤང་
བར་མི་རུང་དམ་ཆོས་སྤངས། །སློབ་དཔོན་སྐུ་སྨད་དམ་ཚིག་གཉན་པོ་བྲལ། །
སྐྱུང་བར་མི་རུང་མཆེད་ལྕམ་གདུང་སེམས་སྐྱུངས། །དེ་ལྟར་ལོག་ལྟ་བརྒྱད་ལ་
སྤྱད་ན་ངན་སོང་སྐྱེ། །ཐེག་ལོག་དམྱལ་བ་ལྟ་ལོག་ཡི་དྭགས་དང་། །སྤྱོད་ལོག་
དུད་འགྲོ་ཕྱིན་པས་ལོག་པ་དང་། །གཤིན་རྗེར་སྐྱེ་ཞིང་ཆོས་ལོག་མུ་སྟེགས་
དང༌། །དམ་རྫས་ལོག་པ་དུག་འགྱུར་སྔགས་ལོག་རྐྱེན། །བདེན་པའི་དོན་ལ་
ལོག་ན་རུ་ཏྲར་སྐྱེ། ཁ་ན་མ་ཐོ་དྲུག་ལ་ཕྱི་ནང་གསུམ། །ཕྱི་གསུམ་རུས་སྔ་ཁ་
ནས་ཤིང་ཤོར་དུས། །བྱིབ་པ་བ་དང་རུས་སྔ་གསུམ་ཁ་ཡི། ཁ་ན་མ་ཐོ་སྨྲས་
པས་ངན་འགྲོར་ལྟུང་། །ནང་གི་གསུམ་པོ་གསང་སྔགས་ཟབ་མོའི་ཆོས། །བློ་
དམན་ལ་གཏད་དེ་ཡིས་རིམ་པར་སྨད། །དཔོན་སློབ་དམ་ཚིག་ཁྱད་གསོད་
དམྱལ་བའི་རྒྱུ། །སྡུག་བསྔལ་གསུམ་ནི། སྡུག་བསྔལ་ནང་གི་སྡུག་བསྔལ་ངན་
སོང་ཆེ། །འཕོ་ཞིང་འགྱུར་པའི་སྡུག་བསྔལ་མི་ལ་ཆེ། །འདུ་བྱེད་སྡུག་བསྔལ་
ལྷ་ལ་ཆེ་བའོ། །སྡུག་བསྔལ་བརྒྱད་ལ་ཕྱི་བཞི་ནང་བཞི་སྟེ། །ཕྱི་བཞི་དགྲ་ཕྲད་
གཉེན་བྲལ་ཡོད་པ་འཕྲོགས། །མེད་པ་བཙལ་གྱིས་མ་རྙེད་དོགས་པའོ། །ནང་
424
425



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཞི་རང་ལ་རང་དབང་མེད་པའོ། །སྐྱེ་དང་རྒ་བ་ན་དང་འཆི་བའོ། །མི་ཁོམ་
བརྒྱད་ལའང་ཕྱི་ནང་གནས་བཞི་སྟེ། །ངན་སོང་གསུམ་དང་འདུ་ཤེས་མེད་པ་
ཡི༑ ༑ལྷ་རུ་སྐྱེས་རྣམས་ཕྱིའི་གནས་བཞིའོ། །ནང་བཞི་ཐ་ཁོབ་སྐྱེས་དང་དབང་
པོ་ཆད། །ལྟ་བ་ལོག་དང་སངས་རྒྱས་མེད་པར་སྐྱེས། །རྒྱུ་དྲུག་ནི་སྐལ་བ་མཉམ་
པའི་རྒྱུ་དང་ལྷན་ཅིག་ཏུ་འབྱུང་བའི་དང་། མཚུངས་པར་ལྡན་པའི། ཀུན་ཏུ་འགྲོ་
བའི་རྒྱུ། རྣམ་པར་སྨིན་པའི་རྒྱུ་དང་བྱེད་པའི་རྒྱུ། རྐྱེན་བཞི་ནི། རྒྱུའི་རྐྱེན་དང་
བདག་པོའི་རྐྱེན། དམིགས་པའི་རྐྱེན་དང་དེ་མ་ཐག་པའི་རྐྱེན། འབྲས་བུ་ལྔ་ནི།
རྣམ་པར་སྨིན་པའི་འབྲས་བུ་རྒྱུ་མཐུན་དང་། །དབང་གི་འབྲས་བུ་སྐྱེས་བུ་བྱེད་
པའི་དང་། །འབྲས་བུའི་འབྲས་བུ་དག་དང་རྣམ་ལྔའོ། །སྒྲིབ་པ་ལྔ་ནི། འདོད་
ལ་འདུན་པའི་སྒྲིབ་དང་གནོད་སེམས་དང་། །གཉིད་དང་རྨུགས་རྒོད་འགྱོད་པ་
ཐེ་ཚོམ་སྒྲིབ། །སྙིགས་མ་ལྔ་ནི། སེམས་ཅན་སྙིགས་མ་དུས་དང་ཉོན་མོངས་
དང༌། །ལས་དང་ཚེ་ཡི་སྙིགས་མ་དག་དང་ལྔ། །དེ་རྣམས་ལ་བརྟེན་ནས་
འཁོར་བར་འཁོར་བ་ཡིན་ནོ། །མྱ་ངན་ལས་འདས་པའི་ས་བོན་དེ་ཇི་ལྟ་བུར་
འགྱུར་ཞེ་ན། དེས་དང་པོར། བསྐལ་པ་གྲངས་མེད་གསུམ་དུ་ཚོགས་བསགས།
སྒྲིབ་པ་སྦྱངས། དལ་བ་བརྒྱད། འབྱོར་པ་བཅུ་དང་ལྡན་པའི་མི་ལུས་རིན་པོ་
ཆེ་བླངས། འཕགས་པའི་ནོར་བདུན་གྱིས་ཕྱུག་ཅིང་། མཐོ་རིས་ཀྱི་ཡོན་ཏན་
བདུན་དང་ལྡན་པར་བྱས། ལས་དགེ་བ་བཅུ་ལ་སྤྱོད། ཆོས་སྤྱོད་བཅུའི་རིམ་པ་
ལ་རྒྱུན་དུ་གོམས་པར་གྱུར་ནས་ལམ་ལྔ་ས་བཅུ་ཐོབ་པར་གྱུར་པ་དེ་ཉིད་ཀྱིས།
ཐར་པའི་ལམ་བསྒོམ་པའོ། །དེ་ཡང་། བསྐལ་པ་གྲངས་མེད་གསུམ་ནི། ཐེག་
ཆེན་པའི་ལུགས་ལ། ས་གསུམ་པ་ནོན་ནས། གྲངས་མེད་དང་པོའོ། །ས་བདུན་
426
རྒྱ་བོད་ཡིག་ཚང་ཆེན་མོ།
པ༑ གྲངས་མེད་གཉིས་པ། ས་བཅུ་པ་ཐོབ་པ་དང་། གྲངས་མེད་གསུམ་པ་
རྫོགས་པར་བརྩི་བའོ། །དལ་བ་བརྒྱད་ནི་མི་ཁོམ་བརྒྱད་སྤངས་པའོ། །འབྱོར་
པ་བཅུ་སྟེ་གཞན་འབྱོར་ལྔ་དང་རང་འབྱོར་ལྔ། གཞན་འབྱོར་སངས་རྒྱས་བྱོན་
དང་དེ་ཡིས་དམ་ཆོས་གསུངས། །བསྟན་པ་ཡུན་གནས་བསྒྲུབ་པའི་གྲོགས་
དང་འཕྲད། །བརྩེ་ལྡན་བླ་མས་རྗེས་སུ་འཛིན་དང་ལྔ། །རང་འབྱོར་བསྟན་པ་
དང་འཕྲད་མི་ལུས་ཐོབ། །དབང་པོ་ཀུན་ཚང་ཡུལ་དབུས་ཆོས་དང་མཇལ། །
དཀོན་མཆོག་ལ་སྡང་ཁྱིམ་ཐབས་སྡིག་ལས་སྤངས། །འཕགས་པའི་ནོར་བདུན་
ནི༑ དད་དང་ཚུལ་ཁྲིམས་ཐོས་དང་གཏོང་བ་དང༌། ཁྲེལ་ཡོད་ངོ་ཚ་ཤེས་དང་
ཤེས་རབ་བོ། །མཐོ་རིས་ཀྱི་ཡོན་ཏན་བདུན་ནི། རིགས་ལྡན་གཟུགས་བཟང་
དབང་ཕྱུག་ཆེ། །ཤེས་རབ་ཕུན་ཚོགས་དབང་ཕྱུག་ཆེ། །ནད་མེད་ཤིན་ཏུ་ཚེ་
རིང་བའོ། །དགེ་བ་བཅུ་ནི། མི་དགེ་བཅུ་སྤངས་པའོ། །ཆོས་སྤྱོད་བཅུ་ནི། ཡི་
གེ་འབྲི་མཆོད་སྦྱིན་པ་དང༌། །ཀློག་དང་ཁ་འདོན་བྱེད་པ་དང༌། །དེ་སེམས་པ་
དང་བསྒོམ་པའོ། །འཕགས་པའི་ལམ་ལྔ་ནི། ཚོགས་ལམ། སྦྱོར་ལམ། མཐོང་
ལམ། སྒོམ་ལམ། ཡང་དག་ལམ་ལྔའོ། །ས་བཅུ་ནི། རབ་དགའ་དྲི་མེད་འོད་
བྱེད་དང༌། །འོད་འཕྲོ་ཤིན་ཏུ་སྦྱངས་དཀའ་དང་། །མངོན་གྱུར་རིང་སོང་མི་གཡོ་
བ༑ ༑ལེགས་པའི་བློ་གྲོས་ཆོས་ཀྱི་སྤྲིན། །བཅུ་གཅིག་ཀུན་ཏུ་འོད་ཀྱི་ས། །ས་
བཅུ་ཐོབ་ནས་ཕྱིར་མི་ལྡོག །སངས་རྒྱས་པའི་རིམ་པའོ། །ས་བཅུ་པ་ཆོས་ཀྱི་
སྤྲིན་ཞེས་པ་མན་གྱི་བཤད་པ་ནི། ཉན་ཐོས་པ་རྣམས་ཀྱི་སྤྱོད་ཡུལ་ཡིན་གྱི།
བཅུ་གཅིག་པ་ཀུན་ཏུ་འོད་དང་། བཅུ་གཉིས་པ་མ་ཆགས་ཅན། བཅུ་གསུམ་པ་
རྡོ་རྗེ་འཛིན་པའི་ས་ཞེས་པ་ནི། ཐེག་ཆེན་བླ་ན་མེད་པ་རྣམས་ཀྱི་དགོངས་པ་
427



རྒྱ་བོད་ཡིག་ཚང་ཆེན་མོ།
༈ ཆོས་རྒྱལ་འཕགས་པའི་ཤེས་བྱ་རབ་གསལ་ནས་སྣོད་བཅུད་ཀྱི་
ཆགས་ཚུལ་མདོར་བསྡུས་བཞུགས། ། །
བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྟེ༑ ཆོས་ཀྱི་སྐུའི་ས་ཐོབ་པ་ཞེས་བྱའོ། །འདི་བྲིས་དགེ་བས་འགྲོ་ཀུན་གྱིས། །
ལས་འབྲས་བསླུ་མེད་དོན་རྟོགས་ནས། །ས་ལམ་རིམ་པ་མྱུར་བགྲོད་དེ། །ཚེ་
འདིར་སངས་རྒྱས་ཐོབ་པར་ཤོག ཁྲོ་དང་རྡེག་དང་གཤེ་དང་འཚང་འབྲུ་ལ། །
ལན་འདོན་མི་བྱེད་དགེ་སྦྱོང་ཆོས་བཞི་ཡིན། །ཚེ་འདིའི་ཆེ་ཐབས་རྙེད་དང་མ་
རྙེད་དང༌། །གྲགས་དང་མ་གྲགས་བདེ་དང་སྡུག་བསྔལ་དང༌། །བསྟོད་དང་
སྨད་རྣམས་འཇིག་རྟེན་ཆོས་བརྒྱད་འདི། །མགོ་སྙོམས་གྱུར་ན་བྱང་སེམས་རྩ་
བ་ཡིན། །ཕམ་པ་རྣམ་བཞི་ལྷག་མ་བཅུ་གསུམ་དང༌། །སྤང་བ་སུམ་ཅུ་ལྟུང་
བྱེད་དགུ་ཕྲག་བཅུ། །སོར་བཤགས་བཞི་དང་ཆོ་ག་ཕུན་ཚོགས་པ། །བསླབ་བྱ་
བརྒྱད་དང་བཅུ་གཉིས་འདུལ་ཁྲིམས་ཀྱི། །རྣམ་གྲངས་ཉིས་བརྒྱ་ལྔ་བཅུ་རྩ་
གསུམ་པོ། །སྤྱི་དང་བྱེ་བྲག་ཉམས་པ་མཐོལ་ལོ་བཤགས། །ལོག་པ་འཚོ་བ་རྣམ་
ལྔའི་རྣམ་གྲངས་ནི། །གཞོགས་སློང་རྙེད་པ་འཚོལ་བ་དང་། །རྙེད་པས་རྙེད་པ་
འཚོལ་བ་དང་། །ཚུལ་འཆོས་རྙེད་པ་འཚོལ་བ་དང་། ཁ་བསགས་རྙེད་པ་
འཚོལ་བ་དང་། །ཐབས་ཀྱིས་འཇལ་བས་རྙེད་པ་འཚོལ་བ་དང་ལྔའོ། །དེ་ལྟར་
ལོག་འཚོའི་རྙེད་འཚོལ་ལྔ་སྤངས་ནས། །འཁོར་གསུམ་རྣམ་དག་བརྙེད་པའི་
རྙེད་རྫས་ཀྱིས། །དཀོན་མཆོག་མཆོད་དང་དབུལ་ཕོངས་ལ་སྦྱིན་ན། །རྙེད་
འཚོལ་མཆོག་གྱུར་རང་གཞན་ཕན་བདེ་འབྱུང་། །
སྭ་སྟི། བསམ་འཕེལ་བླ་མ་ཀུན་མཁྱེན་ཟས་གཙང་སྲས། །སྨྲ་བའི་སེང་
གེ་འཇམ་དབྱངས་ཞབས་བཏུད་ནས། །དེ་ཡི་རྣམ་འཕྲུལ་ཆོས་རྒྱལ་འཕགས་
པ་ཡིས། །མདོ་རྒྱུད་དོན་བསྡུས་ཤེས་བྱའི་གནས་རྣམས་ཀུན། །རབ་ཏུ་གསལ་
བྱེད་བསྟན་བཅོས་བརྩམས་པ་ལས། །མདོར་ཙམ་བསྡུས་པ་འདི་དག་བདག་
གིས་འབྲི། །དང་པོར་རྡུལ་གྲངས་འགྱུར་ཁྱད་བརྩི་བ་ནི། །བཅང་བཟུང་བཞིག་
ཏུ་མེད་པ་ཕྲ་རབ་རྡུལ། །བདུན་འགྱུར་རྡུལ་ཕྲན་ལྕགས་ཆུ་རི་བོང་རྡུལ། །ལུག་
གླང་ཉི་རྡུལ་སྲོ་མ་ཤིག་ནས་རྣམས། །དེ་བཞིན་རེ་རེ་བཞིན་དུ་བདུན་འགྱུར་ཏེ།།
ནས་བདུན་སོར་གཅིག་བཅུ་གཉིས་མཐོ་གང་ལ། །མཐོ་དོ་ཁྲུ་གང་ཁྲུ་བཞི་
འདོམ་པ་གང་། །དེ་དག་ལྔ་བརྒྱར་རྒྱང་གྲགས་དེ་བརྒྱད་ལ། །དཔག་ཚད་
གཅིག་ཏུ་བརྩི་བ་རབ་གསལ་ལུགས། །སྣོད་ཀྱི་ཆགས་ཚུལ་དང་པོ་སྟོང་པ་ལ།།
ཕྱོགས་བཅུའི་རླུང་གཡོས་དཀྱིལ་འཁོར་རྒྱ་གྲམ་གྱི། །རྔམས་སུ་དཔག་ཚད་ས་
ཡ་དྲུག་འབུམ་དང་། །རྒྱ་ཁྱོན་གྲངས་མེད་དེ་ཡིས་བརྟེན་པའི་སྟེང་། །ཆུའི་
དཀྱིལ་འཁོར་ཟླུམ་པོ་མཐུག་རྔམས་ལ། །ཆིག་འབུམ་རྭ་ཅན་འབུམ་ཕྲག་བཅུ་གཅིག་
དང་སྟོང་ཕྲག་ཉི་ཤུ་ཐད་ཀར་ས་ཡ་གཅིག །ཉིས་འབུམ་སུམ་སྟོང་བརྒྱ་ཕྲག་ཕྱེད་
དང་ལྔ། །དེ་དག་འོག་གི་རྒྱ་མཚོ་བརྒྱད་ལྡན་ཆུ། །དེ་རླབས་སྤྲིས་མ་གསེར་
གྱི་ས་གཞི་ནི། །རྔམས་སུ་དཔག་ཚད་སུམ་འབུམ་ཉིས་ཁྲི་དང་། །ཐད་ཀའི་
428
429



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
ཚད་ནི་འོག་གམ་མཚོ་དང་མཉམ། །གཉིས་ཀའི་མཐའ་བསྐོར་ཐད་ལ་གསུམ་
འགྱུར་རོ། །རླུང་གི་དཀྱིལ་འཁོར་མི་མཇེད་འཇིག་རྟེན་ཁམས། །ས་ཆུའི་
དཀྱིལ་འཁོར་གླིང་བཞི་རི་རབ་གདན། །གསེར་གྱི་ས་སྟེང་ཆར་བབས་རྒྱ་
མཚོར་གྱུར། །རླུང་གིས་བསྲུབས་པའི་ཁམས་རབ་བསྡུས་པ་ལ། །རི་རབ་
འབྲིང་བསྡུས་གསེར་གྱི་རི་བདུན་དང༌། །ཐ་མས་ལྕགས་རི་སྣ་ཚོགས་བསྡུས་
པའི་གླིང་། །རིམ་པར་ཆགས་ཤིང་ལྷུན་པོའི་ཤར་ཕྱོགས་དངུལ། །ལྷོ་ཕྱོགས་
བེ་ཌཱར་ནུབ་ཕྱོགས་ཤེལ་དམར་པོ། །བྱང་ཕྱོགས་གསེར་དང་རི་བདུན་གསེར་
འབའ་ཞིག །གླིང་བརྒྱད་ཤས་ཆེར་ས་དང་ཁོར་ཡུག་ལྕགས། །རི་རབ་དཔང་
ལ་དཔག་ཚད་ཆིག་འབུམ་དང་། །དྲུག་ཁྲི་ཡོད་པ་མཚོ་མཚམས་ཡར་མར་ཕྱེད།།
རི་བདུན་མཐོ་ཤོས་གཉའ་ཤིང་འཛིན་གྱི་དཔང་། །དཔག་ཚད་བཞི་ཁྲི་དེ་ནས་
བཤོལ་མདའ་འཛིན། །སེང་ལྡེང་ཅན་དང་ལྟ་ན་སྡུག་རི་དང་། །ལྟ་རྣ་རྣམ་འདུད་
མུ་ཁྱུད་འཛིན་རྣམས་ལ། །རིམ་བཞིན་ཕྱེད་མར་ཕྱི་མ་ལྕགས་རིའི་དཔང༌། །
དཔག་ཚད་སུམ་བརྒྱ་ཕྱེད་དང་བཅུ་བཞི་ཡོད། །ཐད་ཀའི་ཚད་རྣམས་དཔང་
དང་མཉམ་པའོ། །རི་རབ་བར་གྱི་མཚོ་བདུན་ཁ་ཞེང་ལ། །ནང་ལ་དཔག་ཚད་
བརྒྱད་ཁྲི་དེ་ནས་ཕྱིར། །རིམ་བཞིན་ཕྱེད་འཕྲི་མུ་ཁྱུད་འཛིན་མཚོ་ལ། །དཔག་
ཚད་ཆིག་སྟོང་ཉིས་བརྒྱ་ལྔ་བཅུའོ། །ཀླུ་རྒྱལ་རྩེ་ཞིང་རོལ་པའི་གནས་ཡིན་
པས། །རོལ་པའི་མཚོ་བདུན་ཡན་ལག་བརྒྱད་ལྡན་ཆུ། །རི་རབ་རི་བདུན་མཚོ་
བདུན་གྲུ་བཞི་ལས། །བ་ཚྭའི་མཚོ་དང་ལྕགས་རི་སྒོ་མོར་གནས། །མུ་ཁྱུད་
འཛིན་པ་ལྕགས་རིའི་བར་གྱི་ཚད། །དཔག་ཚད་སུམ་འབུམ་ཉི་ཁྲི་ཉིས་སྟོང་
ཡོད། །བ་ཚཱའི་རྒྱ་མཚོའི་མཐས་བསྐོར་དཔག་ཚད་གྲངས། །ས་ཡ་ཕྲག་གསུམ་
རྒྱ་བོད་ཡིག་ཚང་ཆེན་མོ།
དྲུག་འབུམ་བདུན་བརྒྱ་དང་། །ལྔ་བཅུ་ཡོད་ཅིང་ཕྱོགས་ཀུན་འདྲེས་པ་ཡིས། །
མཚོ་གཅིག་རྒྱ་མཚོ་ཆེན་པོ་བཞིར་གྲགས་པ། །ལྷུན་པོའི་ཕྱོགས་བཞིའི་ངོས་ཀྱི་
ཁ་དོག་བཞིན། །མཚོ་དེ་གླིང་རྣམས་དེ་དང་མཐུན་པའི་ཕྱིར། ཁོར་ཡུག་ལྕགས་
རིའི་མཐའ་བསྐོར་ས་ཡ་འབུམ། །དྲུག་འབུམ་ཉིས་སྟོང་དྲུག་བརྒྱ་ཉེར་ལྔ་ཡོད།།
རི་རབ་ལྷོ་ཕྱོགས་འཛམ་གླིང་ཤིང་རྟའི་དབྱིབས། །སོག་ཁའི་ཡུ་བ་ཆུ་ངོས་
བསྟན་པ་ལ། །དཔག་ཚད་ཕྱེད་བཞི་གཞན་ཕྱོགས་གསུམ་པོ་ལ། །སྟོང་ཕྲག་
གཉིས་གཉིས་ཤར་ན་རྔ་ཡབ་དང༌། །ནུབ་ན་རྔ་ཡབ་གཞན་ཡོད་འཛམ་གླིང་
དབུས། །མ་ག་དྷ་ནས་བྱང་དུ་རི་ནག་པོ། །དགུ་བརྒྱུད་གངས་རི་སྤོས་ངད་དེ་
ཡི་ཕྱིར། །སྤོས་རི་ངད་ལྡན་དེ་གཉིས་བར་ན་མཚོ། །མ་དྲོས་གྲུ་བཞི་ཟབ་དང་
ངོས་རིའི་ཚད། །དཔག་ཚད་ལྔ་བཅུ་རེ་རེ་དེའི་ཆུ། །གཙང་དང་དྭངས་དང་རྙོག་
པ་མེད། །མངར་དང་དྲི་ཞིམ་འཇམ་པ་དང་། །མགྲིན་པ་ལྟོ་བར་མི་གནོད་པ། །
ཡན་ལག་བརྒྱད་དང་ལྡན་པ་ཡིན། །དེ་ལས་ཆུ་བོ་བཞི་འབབ་སི་ཏ་དང༌། །
གངྒཱ་སིནྡྷ་པཀྵ་ཞེས་པའོ། །སྤོས་རི་ངད་ལྡན་བྱང་ཕྱོགས་དཔག་ཚད་གྲངས། །
ཉི་ཤུ་ས་ན་བྲག་གི་རང་བཞིན་ལས། །གསེར་གྱི་བྱ་སྐྱིབས་ལྷ་མིན་ངོས་ཞེས་
པ༑ ༑ཕྱོགས་རེར་དཔག་ཚད་ལྔ་བཅུ་རྔམས་ཀྱི་ཚད། །ཕྱེད་བཞི་གྱེན་འཕགས་
བྲག་གཡོག་བརྒྱ་སྟོང་ཡོད། །བྲག་དེའི་བྱང་ཕྱོགས་དཔག་ཚད་ཉི་ཤུ་ན། །ས་
ལའི་ལྗོན་ཤིང་རབ་བརྟན་འདོམ་བཞི་བཅུ། །ཐུར་ཟུག་བརྒྱད་ཅུ་གྱེན་དུ་
འཕགས་ཏེ་ཡོད། །དེ་ཡི་ཤར་ཕྱོགས་དཔག་ཚད་ཉི་ཤུ་ན། །རྫིང་བུ་དལ་འབབ་
དབྱིབས་ཟླུམ་མཐའ་བསྐོར་ལ། །དཔག་ཚད་བརྒྱ་དང་ལྔ་བཅུས་བསྐོར་བ་
ཡོད། །བརྒྱ་བྱིན་གཡུལ་ངོར་སྤྱོད་དུས་ཞོན་པའི་མཆོག །གླང་ཆེན་རབ་བརྟན་
431
430



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
གླང་གཡོག་བརྒྱད་སྟོང་བཅས། །གསེར་གྱི་བྱ་སྐྱིབས་ལྗོན་ཤིང་དལ་བབ་དུ། །
དགུན་དཔྱིད་སྟོན་དུས་ཟླ་བ་བཞི་བཞི་གནས། །གཞན་ཡང་འཛམ་གླིང་ནུབ་
ན་ཨུ་རྒྱན་ཞེས། །རྡོ་རྗེ་ཆེན་པོའི་ཕོ་བྲང་རིག་འཛིན་གནས། །ལྷོ་ཕྱོགས་རྒྱ་
མཚོར་གྲུ་འཛིན་རི་རྩེ་ན། །སྤྱན་རས་གཟིགས་དབང་རྩ་བར་སྒྲོལ་མ་དང་། །
ཤར་ཕྱོགས་རི་བོ་རྩེ་ལྔར་འཇམ་དཔལ་བཞུགས། །ཡུལ་ཆེན་བཅུ་དྲུག་ཡུལ་
ཕྲན་སྟོང་གནས་པའི། །མི་རིགས་མི་འདྲ་སུམ་བརྒྱ་དྲུག་ཅུ་དང་། །སྐད་རིགས་
མི་གཅིག་བདུན་བརྒྱ་ཉི་ཤུ་ཡོད། །མ་དྲོས་མཚོ་འགྲམ་འཛམ་བུ་ཀྲི་ཥའི་ཤིང་།།
འབྲས་བུ་ཆེར་སྨིན་མཚོ་ནང་ལྷུང་པའི་སྒྲ། །འཛམ་བུ་ཞེས་བྱས་མཚོན་པས་
འཛམ་གླིང་གྲགས། །ཤར་གྱི་ལུས་འཕགས་གླིང་ནི་ཟླ་གམ་ལ། །རི་རབ་ངོས་
བསྟན་བཅད་ཁའི་དཔག་ཚད་གྲངས། །སུམ་བརྒྱ་ལྔ་བཅུ་གཞན་གསུམ་དྲུག་
སྟོང་སྟེ། །བྱང་ན་ལུས་དང་ལྷོ་ན་ལུས་འཕགས་ཡོད། །དེ་གསུམ་གླིང་གཞན་
རྣམས་ལས་ལྟ་ན་སྡུག །གྱེན་དུ་འཕགས་དང་མི་རྣམས་གཟུགས་བཟང་བས། །
ལུས་འཕགས་པོ་ཞེས་གྲགས་པ་དེ་ལྟར་ཡིན། །བྱང་ན་སྒྲ་མི་སྙན་ནི་གྲུ་བཞི་
ལ༑ ༑ངོས་རེར་དཔག་ཚད་ཉིས་སྟོང་ནུབ་ཕྱོགས་ན། །སྒྲ་མི་སྙན་དང་ཤར་ན་དེ་
ཡི་ཟླ། །ཤིང་དང་ཤ་ཟའི་སྐད་ཀྱིས་ཞག་བདུན་ནས། །འཆི་བའི་སྒྲ་བྱུང་དེ་
ཕྱིར་སྒྲ་མི་སྙན། །ནུབ་ཀྱི་བ་གླང་སྤྱོད་ནི་ཟླུམ་པོ་ལ། །མཐའ་བསྐོར་དག་ལ་
དཔག་ཚད་བདུན་སྟོང་དང༌། །ལྔ་བརྒྱ་ཡོད་ཅིང་ལྷོ་ན་གཡོ་ལྡན་དང་། །བྱང་ན་
ལམ་མཆོག་འགྲོ་ཡོད་དེ་ཡི་མིས། །ཕལ་ཆེར་བ་གླང་རིན་ཆེན་ལོངས་སྤྱོད་
པས། །བ་གླང་སྤྱོད་ཞེས་གྲགས་པ་དེའི་ཕྱིར། །གླིང་ཕྲན་བརྒྱད་པའི་རྒྱ་ཁྱོན་
ཕྱེད་མ་ལ། །དབྱིབས་དང་འཆགས་ཚུལ་མ་དང་མཚུངས་པའོ། །རི་བདུན་གླིང་
རྒྱ་བོད་ཡིག་ཚང་ཆེན་མོ།
རྣམས་རི་བོ་ཐམས་ཅད་ཀྱང་། །རི་རབ་དང་མཚུངས་ཐུར་དུ་བརྒྱད་ཁྲི་ཟུག །
འཛམ་གླིང་ཁོང་ན་སིང་གྷའི་གླིང་དང་ནི། །གསེར་གྱི་ཟངས་གླིང་ཟླ་བའི་གླིང་
ལ་སོགས། །གླིང་ཕྲན་དུ་མ་ཡོད་ཅིང་གཞན་གསུམ་ལའང་། །དེ་བཞིན་གླིང་
ཕྲན་ཡོད་རྣམས་དེ་ཁོག་ཚང༌། །སྟེང་དང་ཕྱོགས་སུ་དཔག་ཚད་བཞི་ཡོད་པ། །
ཤིང་རྟ་སྣ་ཚོགས་ལྷོ་ན་གཡུལ་འཇུག་གནས། །རྩུབ་གྱུར་ཚལ་དང་ནུབ་ན་སྤྱོད་
ལམ་གནས། །འདྲེས་པའི་ཚལ་དང་བྱང་ན་བརྩེ་དགའ་ལ། །རོལ་གནས་དགའ་
བའི་ཚལ་ཞེས་བཞི་པོ་དེ། །གྲུ་བཞི་དཔག་ཚད་སྟོང་རེས་འཁོར་བ་ཡོད། །
ཚལ་བཞིའི་ཕྱི་རོལ་དཔག་ཚད་ཉི་ཤུ་ན། །བདེ་ཞིང་འཇམ་པའི་ས་གཞི་བཟང་
པོ་ནི། །ཤིང་རྟ་ཅན་དང་རྩུབ་གྱུར་འདྲེས་པ་ཅན། །དགའ་བ་ཅན་རྣམས་རྒྱ་
ཁྱོན་ཚལ་དང་མཉམ། །གྲོང་ཁྱེར་ལྟ་ན་སྡུག་གི་བྱང་ཤར་ན། །དཔག་བསམ་
ལྗོན་ཤིང་ཡོངས་འདུ་ས་རྟོལ་ཞེས། །ཐུར་དུ་དཔག་ཚད་ལྔ་ཟུག་སྟེང་དུ་བརྒྱ་
འཕགས་ཤིང་། །ལྔ་བཅུར་ལོ་འདབ་འདོད་རྒུ་སྟེར་བ་ཡོད། །དེའི་འོག་ན་ལྭ་
བ་ལྟར་དཀར་བའི། །ཨ་མོ་ལི་ཀའི་རྡོ་ལེབ་ཆུ་ཞེང་ལ། །དཔག་ཚད་ལྔ་བཅུ་
མཐའ་མ་ཉིས་བརྒྱ་ཡིས། །འཁོར་བའི་གྲུ་བཞི་མཐོང་དགའ་ཡིད་འོང་ཡོད། །
གྲོང་ཁྱེར་ལྷོ་ནུབ་ཆོས་བཟང་མདུན་ས་ཞེས། །དཔག་ཚད་དགུ་བརྒྱས་འཁོར་
བའི་ཟླུམ་པོ་ཡོད། །དེ་དབུས་བརྒྱ་བྱིན་ཆོས་སྟོན་གསེར་ཁྲི་དང༌། །མཐའ་ལ་
ཉེ་དབང་སོ་གཉིས་གདན་བཤམས་ཡོད། །སུམ་ཅུ་རྩ་གསུམ་གནས་ནས་སྟེང་
ཕྱོགས་ལ། །དཔག་ཚད་བརྒྱད་ཁྲི་འཕགས་ནས་མཐའ་བྲལ་དང༌། །དེ་བཞིན་
རིམ་པར་དགའ་ལྡན་འཕྲུལ་དགའ་དང༌། །གཞན་འཕྲུལ་དབང་བྱེད་མན་ཆད་
འདོད་ཁམས་ཏེ། །དེ་རྣམས་བར་ཁྱད་རྒྱ་ཁྱོན་དཔག་ཚད་གྲངས། །རི་རབ་
432
433



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
སྟེང་ནས་ཡར་མར་གཉིས་འགྱུར་ཆེ། །ཐམས་ཅད་མཁའ་ལ་རླུང་གི་དཀྱིལ་
འཁོར་བརྟེན། །རིན་ཆེན་བཞི་ལ་གནས་བཅས་དེ་སྟེང་ནས། །བསམ་གཏན་
དང་པོའི་གནས་ཡོད་དེ་མན་ལ། །གླིང་བཞིའི་འཇིག་རྟེན་ཁམས་ཟེར་དེ་སྟོང་
ནི༑ ༑སྟོང་ཁམས་ཆུང་ངུའི་འཇིག་རྟེན་ལྕགས་རི་གཅིག །དེ་འདྲ་སྟོང་ལ་སྟོང་
གཉིས་བར་མའི་ཁམས། །དེ་ཡང་ལྕགས་རི་གཅིག་བསྐོར་དེ་དག་སྟོང་། །སྟོང་
ཆེན་འཇིག་རྟེན་ལྕགས་རི་ཆེན་པོས་བསྐོར། །གླིང་བཞི་བྱེ་བ་ཕྲག་བརྒྱ་བཀྲམ་
པའོ། །གླིང་བར་ཐམས་ཅད་མུན་པའི་རྒྱལ་ཁམས་ཡིན། །བསམ་གཏན་བཞི་
པོ་འཇིག་རྟེན་ཁམས་བཞི་དང་། །རྒྱ་མཉམ་བར་ཁྱད་འོག་ལས་རིམ་པ་བཞིན།།
གཉིས་འགྱུར་ཡར་མཐོ་གཟུགས་ཁམས་པ་ཞེས་ཀྱང་། །གཟུགས་མེད་ཁམས་
བཞི་ཏིང་འཛིན་ལྡན་པའི་ཕྱིར། །གཟུགས་དང་གནས་དང་ལོངས་སྤྱོད་གཞན་
མ་མཆིས། །སྣོད་ཀྱི་འཇིག་རྟེན་བཤད་པ་དེ་ལྟར་ཡིན། །
བཅུད་ཀྱི་སེམས་ཅན་དག་ལ་རིགས་དྲུག་སྟེ། །དམྱལ་བ་ཡི་དྭགས་
དུད་འགྲོ་མི་རྣམས་དང་། །ལྷ་མིན་ལྷའོ་དེ་རྣམས་མིང་དོན་ནི། །རང་ལུས་དམྱལ་
གཏུབ་ཁ་ཟས་ཡིད་ལ་བཏགས། །དུད་ཅིང་འགྲོ་བས་དུད་འགྲོ་མི་ཞེས་པ། །
མ་ནུ་ཥའི་དོན་ཡིད་ཤས་ཆེ་བས། ཡིན་ལུས་ལོངས་སྤྱོད། །ཕལ་ཆེར་ལྷ་འདྲ་ཚང་
བ་མེད་པས་ལྷ་མིན་ཏེ། །ཚངས་ལུས་བདེ་རོལ་མཆོད་འོས་ལྷ་ཞེས་བརྗོད། །
འདི་འོག་དཔག་ཚད་སྟོང་ཕྲག་ཉེར་བཞིར་གནས། །ལྕགས་ལས་གྲུབ་པ་མེ་
འབར་ཚ་དམྱལ་བརྒྱད། །ཡང་གསོས་ཐིག་ནག་བསྡུས་འཇོམས་ངུ་འབོད་
དང༌། །ངུ་འབོད་ཆེ་དང་ཚ་བ་རབ་ཚ་དང༌། །མནར་མེད་ཅེ་བྱ་སྡུག་བསྔལ་མི་
བཟད་གནས། །དམྱལ་བ་ཞེས་བྱ་འཛམ་གླིང་འདིའི་འོག་ཏུ། མནར་མེད་ཞེས་
རྒྱ་བོད་ཡིག་ཚང་ཆེན་མོ།
བྱ་འོག་མེད་མཐར་ཐུག་ཡིན། །ཡང་སོས་ཚེ་ཚད་རྒྱལ་ཆེན་རིགས་བཞི་ཡི། །
ཚེ་གཅིག་ཞག་རེར་བརྩིས་པའི་ལོ་ལྔ་བརྒྱ། །དེ་བཞིན་རིམ་པས་གཉིས་འགྱུར་
མནར་མེད་པས། །བསྐལ་པ་གཅིག་གི་ཚེ་ཐུབ་སྡུག་བསྔལ་ཡང་། །འོག་མར་
གཉིས་འགྱུར་རིམ་བཞིན་ཆེ་བར་བཤད། །ཚ་དམྱལ་བརྒྱད་པོ་རེ་རེར་དམྱལ་
བ་གཞན། །ལྷག་མ་བཞི་ གནས་བཅུ་དྲུག་བཅུ་དྲུག་སྟེ། །མེ་མ་མུར་དང་རོ་
མྱགས་འདམ་མཚོན་ཆ། །རལ་གྲིའི་ནགས་ཚལ་ལྕགས་ཀྱི་ཤུལ་མ་རི། ཁྭ་ཏ་
འདབ་འཇིགས་རྩ་བར་ཁྱི་ནག་ཟས། །དེ་རྣམས་ཐར་ཀྱང་ཐལ་ཚན་ཆུ་བོར་
འཚུད། །དེ་ནི་ཉེ་འཁོར་ཞེས་བྱའི་དམྱལ་བ་ཡིན། །ཚ་དམྱལ་བརྒྱད་པོའི་བྱང་
ཐད་རིམ་པ་བཞིན། །གྲང་དམྱལ་བརྒྱད་གནས་ཆུ་བུར་ཅན་དང་ནི། །ཆུ་བུར་
རྡོལ་བ་སོ་ཐམ་ཨ་ཆུ་ཆུ། །ཀྱེ་ཧུད་ཟེར་དང་ཨུཏྤལ་ལྟ་བུར་གས། །པདྨ་
ལྟར་གས་པད་ཆེན་ལྟར་གས་སོ། །ཆུ་བུར་ཅན་གྱི་ཚེ་ཚད་མ་ག་དྷའི། །བྲེ་ཆེན་
ཁལ་གྲངས་བརྒྱད་ཅུའི་ཏིལ་འབྲུའི་གྲངས། །དེ་དང་མཉམ་ཞིང་འོག་རྣམས་
རིམ་པ་བཞིན། །ཉི་ཤུ་ཉི་ཤུའི་འགྱུར་གྱིས་རིང་བའོ། །ཉེ་ཚེ་བའི་དམྱལ་བ་མི་
ཡུལ་ གྱི། །ཐང་སྟོང་ཉི་ཞག་རེ་ལ་མཐོ་རིས་དང༌། །དམྱལ་བའི་བདེ་སྡུག་
འདྲེས་མར་སྤྱོད་པ་ཡོད། །དེ་ལྟར་ཚ་གྲང་བཅུ་དྲུག་ཉི་ཚེ་དང༌། །ཉེ་འཁོར་
རྣམས་ལ་དམྱལ་ཁམས་བཅོ་བརྒྱད་ཟེར། །ཡི་དྭགས་ཞེས་བྱ་རྒྱལ་པོའི་ཁབ་ཀྱི་
འོག །དཔག་ཚད་ལྔ་བརྒྱ་གྲོང་ཁྱེར་སེར་སྐྱ་ན། །ཡི་དྭགས་གཙོ་བོ་གཤིན་རྗེ་
ཆོས་རྒྱལ་འཁོར། །སུམ་ཅུ་རྩ་དྲུག་ཕྱི་ནང་སྒྲིབ་པ་ཅན། །ཟས་སྐོམ་སྒྲིབ་པ་མེ་
ལྕེའི་འཁོར་ལོ་ཅན། །དེ་བཞིན་ཚེ་ཚད་མི་ལོ་ཁྲི་ལྔ་སྟོང་། །རང་ལོ་ལྔ་བརྒྱ་
ཐུབ་ཅིང་ཁ་འཐོར་བའི། །ཡི་དྭགས་མི་ཡུལ་དུར་ཁྲོད་ཤ་ཟར་བགྲང་། །དུད་
434
435



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
འགྲོ་ཕལ་ཆེར་ཕྱིའི་རྒྱ་མཚོར་གནས། ཁ་འཐོར་བ་རྣམས་ལྷ་མིའི་ཡུལ་ནའང་
ཡོད། །ཚེ་ཚད་ཀླུ་རྒྱལ་འགའ་རེས་བར་བསྐལ་ཐུབ། །ཐུང་བ་སྦྲང་བུ་ལ་
སོགས་ཡུད་ཙམ་འཆི། །ལུས་ཀྱི་ཚད་ནི་ངེས་པ་མེད་པར་བསྟན། །མི་རྣམས་
གླིང་བཞི་གླིང་གཡོག་བརྒྱད་པོ་དང༌། །གླིང་ཕྲན་ལ་གནས་ཚེ་ཚད་འཛམ་གླིང་
པ༑ ༑རིང་ཐུང་ངེས་མེད་སྒྲ་མི་སྙན་པ་སྟོང་། །ལུས་འཕགས་ལྔ་བརྒྱ་དེ་ཕྱེད་བ་
གླང་སྤྱོད། །བྱང་པ་མ་གཏོགས་གློ་བུར་འཆི་བའང་ཡོད། །ལུས་ཚད་འཛམ་
གླིང་པ་རྣམས་རང་གྲུ་བཞི། །ཤར་ནུབ་བྱང་བར་རིམ་བཞིན་གཉིས་འགྱུར་
ལྡན། །སྒྲ་མི་སྙན་པ་མ་རྨོས་སཱ་ལུ་ཟ། །དཔག་བསམ་ཤིང་ལས་གོས་རྒྱན་ཅི་
འདོད་འབྱུང་། །གླིང་གཞན་གསུམ་པོ་བཏབ་འབྲུ་ཤ་ཟ་ཞིང་། །རིན་ཆེན་བ་
གླང་ནོར་ལ་ལོངས་སྤྱོད་བྱེད། །མི་རྣམས་གདོང་པའང་རང་རང་གླིང་དབྱིབས་
འདྲ། །ཤར་ནུབ་ལྷོ་ན་ཚར་གཉེར་ས་ཁང་དང་། །རྗེ་འབངས་ཉེ་འབྲེལ་བག་མ་
གཏོང་ལེན་དང་། །འཁྲིག་པ་སྤྱོད་ཅིང་ནོར་རྫས་མངོན་ཞེན་ཡོད། །སྒྲ་མི་སྙན་
ན་དེ་རྣམས་ཀུན་མེད་ཅིང་། །འཁྲིག་པའི་ཚུལ་ཙམ་གསང་གནས་རླུང་རྒྱུའོ། །
ལུས་ཚད་གོས་ལ་ཡང་ལྕི་སྲང་གཅིག་ཡོད། །དུས་བཞིའི་མིང་ཡོད་ཚ་གྲང་བྱེ་
བྲག་མེད། །གླིང་གཡོག་རྣམས་ཀྱང་དེ་ཡིས་མཚོན་པར་བྱེད། །ལྷ་མིན་གནས་
ནི་རི་རབ་ཆུ་མཚམས་ནས། །དཔག་ཚད་ཆིག་ཁྲི་ཆིག་སྟོང་ཐུར་གཞལ་བའི།
ཁོང་སེང་དག་ན་འོད་ལྡན་རྐང་ཕྲེང་ཅན། །བརྟན་པའི་གྲོང་དང་ཟབ་པའི་གྲོང་
ཁྱེར་ན། །ལྷ་མིན་དབང་པོ་སྒྲ་གཅན་ཕྲེང་བ་ཅན། །རབ་སྣོན་ཐག་ཟངས་
རིགས་ཞེས་འཁོར་བཅས་རྣམས། །བརྒྱ་བྱིན་ལ་འགྲན་གྲོང་ཁྱེར་གསེར་ལྡན་
དང༌། །ཕོ་བྲང་གཏན་ཅན་ལྗོན་ཤིང་ཙི་ཏ་པ། །བདུན་པ་ནོར་བཟང་རྡོ་ལེབ་
རྒྱ་བོད་ཡིག་ཚང་ཆེན་མོ།
བཟང་པོ་དང་། །སྐྱེད་ཚལ་ཀུན་དགའ་ར་བ་དགའ་བ་དང་། །ཀུན་ཏུ་རབ་དགའ་
ཞེས་བྱ་ས་གཞིའི་མིང་། །ཀུན་དགའ་མ་དང་རབ་དགའ་དགའ་མ་དང་། །
ཀུན་ཏུ་དགའ་བ་མ་དང་བཞི་ཡོད་ཅིང༌། །གཡུལ་ངོར་སྤྱོད་པའི་གླང་ཆེན་
བཟོད་དཀའ་དང༌། །སྐྱེད་ཚལ་སྤྱོད་པའི་ཏི་སེ་གངས་བརྩེགས་དང༌། །རྟ་
མཆོག་རྒྱལ་པོ་གྲགས་འཛིངས་ཞེས་བྱ་ཡོད། །མདོར་ན་ཆང་མེད་མ་གཏོགས་
ལྷ་དང་མཉམ། །གྲོང་ཁྱེར་བཞི་པོ་བར་ཁྱད་གོང་དང་མཚུངས། །དབང་སྟོབས་
མངའ་ཐང་འོག་ནས་ཆེ་བར་བཤད། །ལྷ་འདྲ་དངོས་མ་ཡིན་པས་ལྷ་མིན་ཟེར།།
ལྷ་དྲུག་འོག་མ་རྒྱལ་ཆེན་རིགས་བཞིའི་འཁོར། །རི་རབ་བང་རིམ་དང་པོར་
གཞོང་ཐོགས་དང་། །གཉིས་པར་ཕྲེང་ཐོགས་གསུམ་པར་རྟག་མྱོས་གནས། །
བཞི་པའི་ལྷ་དང་མཉམ་ཞིང་འཛིན་རི་ཡི། །ཤར་ཕྱོགས་ཡུལ་འཁོར་བསྲུང་ན་
ཡུལ་འཁོར་བསྲུང་། །བྱང་ཕྱོགས་ལྕང་ལོ་ཅན་ན་རྣམ་ཐོས་སྲས། །ནུབ་ཕྱོགས་
སྣ་ཚོགས་གཟུགས་ན་མིག་མི་བཟང་། །ལྷོ་ཕྱོགས་འཕགས་སྐྱེས་པོ་ན་
འཕགས་སྐྱེས་རྒྱལ། །ཉི་ཟླ་སྐར་མ་ལྕགས་རི་འཛམ་གླིང་གི །རི་དང་ལྗོན་ཤིང་
ལ་གནས་ལྷ་ཚོགས་རྣམས། །རྒྱལ་ཆེན་རིགས་བཞིའི་ཆར་གཏོགས་སྡེ་ཚན་
གཅིག །དེ་སྟེང་རི་རབ་རྩེ་ན་བརྒྱ་བྱིན་གནས། །རྣམ་རྒྱལ་ཁང་པར་བདེ་
སོགས་མ་ལ་བརྩེགས། །ལྷ་དང་ལྷ་མིན་བུ་མོ་བརྩེ་དགར་རོལ། །གླང་ཆེན་
རབ་བརྟན་གཡུལ་ངོར་སྤྱོད་པ་དང༌། །སྐྱེད་ཚལ་སྤྱོད་པ་ས་བསྲུང་བུ་ཞེས་པ། །
གཉིས་ཀྱིས་དཔག་ཚད་བདུན་བདུན་འཁོར་བ་ཡོད། །སྤྲིན་གྱི་ཤུགས་ཅན་རྟ་
མཆོག་དེ་དང་མཚུངས། །ནོར་ལྷ་མཆེད་བརྒྱད་དྲག་པོ་བཅུ་གཅིག་དང༌། །ཉི་
མ་བཅུ་གཉིས་ཐ་སྐར་བུ་གཉིས་སྟེང་། །དབང་པོ་ཉེ་དབང་སུམ་ཅུ་རྩ་གསུམ་
436
437



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
དག །ཡོད་ཕྱིར་ལྷ་གནས་སུམ་ཅུ་རྩ་གསུམ་ཟེར། །དེ་ནས་ལྷ་མིན་འཐབ་རྩོད་
བྲལ་བའི་ཕྱིར། །འཐབ་བྲལ་ཞེས་བྱའི་ལྷ་གནས་དེ་སྟེང་ན། །བྱམས་མགོན་
ཐེག་ཆེན་སྐྱོང་བས་དགའ་ལྡན་ཟེར། །རང་གིས་སྤྲུལ་ནས་སྤྱོད་པས་འཕྲུལ་
དགའི་གནས། །གཞན་གྱིས་སྤྲུལ་པའི་ལོངས་སྤྱོད་དཔག་མེད་ལ། །བདེ་བར་
སྤྱོད་པས་གཞན་སྤྲུལ་དབང་བྱེད་ཟེར། །དེ་མན་འདོད་པའི་ལྷ་དྲུག་འདོད་
ཁམས་ཡིན། །ལུས་ཚད་རྒྱལ་ཆེན་རིགས་བཞི་རྒྱང་གྲགས་ཀྱི། །བཞི་ཆ་ཡོད་
ཅིང་ཡར་ཡར་བཞི་ཆ་འཕར། །ཚེ་ཚད་མི་ལོ་ལྔ་བཅུ་ཞག་གཅིག་ཏུ། །རྩིས་
པའི་རང་ལོ་ལྔ་བརྒྱ་རིགས་བཞིས་ཐུབ། །དེ་ནས་གཞན་སྤྲུལ་མན་ལ་འདབ་
འགྱུར་ འཕར། །དེ་ སྟེང་ གཟུགས་ ཁམས་ ལྷ་ རིགས་བཅུ་བདུན་ནི། །བསམ་
གཏན་བཞིས་བསྡུས་དང་པོ་ཚངས་རིས་དང་། །མདུན་ན་འདོད་དང་ཚངས་པ་
ཆེན་པོའོ། །གཉིས་པ་འོད་ཆུང་ཚད་མེད་འོད་གསལ་ལོ། །གསུམ་པ་དགེ་ཆུང་
ཚད་མེད་དགེ་རྒྱས་སོ། །བཞི་པ་དག་ལ་རྣམ་པ་བརྒྱད་ཡོད་དེ། །སྤྲིན་མེད་
བསོད་ནམས་སྐྱེས་དང་འབྲས་བུ་ཆེ། །དེ་མན་སོ་སོ་སྐྱེ་བོའི་གནས་གཞན་
ཡིན། །མི་ཆེ་མི་གདུང་གྱ་ནོམ་སྣང་བ་དང༌། །ཤིན་ཏུ་མཐོང་བ་འོག་མིན་
གནས་དང་ལྔ། །འཕགས་པའི་གནས་ཡིན་གཙང་རིས་ལྷ་ལྔ་ཟེར། །བཅུ་
བདུན་པོ་དེ་འདོད་ལྷ་འདོད་ཆགས་བྲལ། །གཟུགས་ལ་ཆགས་པས་གཟུགས་
ཁམས་པ་ཞེས་ཟེར། །ལུས་ཚད་ཚངས་རིས་དག་ལ་དཔག་ཚད་ཕྱེད། །ཚེ་ཚད་
བསྐལ་ཆེན་གཅིག་གི་བཞི་ཆ་སྟེ། །དེ་ནས་ཡར་ཡར་འདབ་འགྱུར་འཕར་བས་
ན༑ ༑འོག་མིན་པ་རྣམས་ལུས་ལ་དཔག་ཚད་དང་། །ཚེ་ལ་བསྐལ་ཆེན་གཉིས་
ཀར་ཁྲི་དྲུག་སྟོང་། །རེ་རེ་ཐུབ་ཅིང་རྒྱལ་ཆེན་རིགས་བཞི་དང༌། །སུམ་ཅུ་རྩ་
རྒྱ་བོད་ཡིག་ཚང་ཆེན་མོ།
གསུམ་པ་ལ་འཁྲིག་སྤྱོད་ཚང༌། །དབང་གཉིས་སྦྱོར་མེད་གསང་གནས་རླུང་
རྒྱུའོ། །རྒྱལ་རིགས་གཞན་འཕུལ་བར་རྣམས་ཕྲག་གོང་དུ། ཁྱེའུ་བུ་མོ་ཆུང་
ངུ་རྫུས་ཏེ་སྐྱེས། །འཐབ་བྲལ་འཁྱུད་དང་དགའ་ལྡན་ལག་བཅངས་དང༌། །
འཕྲུལ་དགའ་གཞན་འཕྲུལ་ལྟས་པ་ཙམ་ཞིག་གིས། །འདོད་ཆགས་གདུང་བ་
ཞིའོ་ཚངས་རིས་ནས། །འོག་མིན་པ་རྣམས་འདོད་ཆགས་གཏན་མི་སྐྱེ། །ཡན་
ལག་ཉིང་ལག་རྫོགས་པར་རྫུས་ཏེ་སྐྱེ། །ནོར་རྫས་ཉེ་དུའི་འདོད་ཞེན་གང་ཡང་
མེད། །གཟུགས་ཁམས་སྟེང་ན་གཟུགས་མེད་ལྷ་གནས་བཞི། །ལུས་མེད་ཏིང་
འཛིན་བྱེ་བྲག་བཞིར་གྱུར་ཏེ། །ནམ་མཁའ་མཐའ་ཡས་སྐྱེ་མཆེད་མཐའ་ཡས་
དང༌། །ཅི་དབང་མེད་དང་འདུ་ཤེས་མེད་མིན་རྣམས། །ཚེ་ཚད་བསྐལ་ཆེན་
སྟོང་ཕྲག་ཉི་ཤུ་ནས། །རིམ་པས་བལྡབ་འགྱུར་གོང་མས་བརྒྱད་ཅུ་ནི། །ཚེ་ཚད་
ཡིན་གྱི་གཟུགས་མེད་འདོད་ཆགས་པས། །གཟུགས་མེད་ཁམས་ཀྱི་ལྷ་གནས་
བཞི་ཟེར་རོ། །ཨེ་མ་སྲིད་པའི་རྩེར་ཕྱིན་མ་ཐོབ་ཀྱང་། །སེམས་ཀྱི་གནས་
ལུགས་མ་རྟོགས་འཁྲུལ་པར་སྤྱོད། །ཟོ་ཆུན་ཁྱུད་མོ་ཇི་བཞིན་གོ་བ་རྣམས། །
དལ་འབྱོར་ཐོབ་དུས་བཙན་ས་ཟིན་པར་རིགས། །བསྐལ་པ་ལོ་ཟླ་ཞག་དུས་ཀྱི་
ཐུང་མཐའ་སྐད་ཅིག་མ་ལ་ཐུག་སྟེ། དེའང་ཕྲ་བའི་སྐད་ཅིག་མའི་ཚད་ནི་གྱད་
ཀྱི་སེ་གོལ་གཏོགས་པ་གཅིག་གི་ཡུན་ནམ། བུད་མེད་འབྲིང་པོས་བལ་འདབ་
འཐེན་པ། འཕང་ལ་དཀྲིས་ཚར་བའི་ཡུན་དེ་བརྒྱ་ཉི་ཤུར་བགོས་པའམ་ཆ་
གཅིག་ཡིན་པར་འདོད་དོ། །ཕྲ་བའི་སྐད་ཅིག་མ་དེ་བརྒྱ་ཉི་ཤུ་ལ་རགས་པའི་
སྐད་ཅིག་མ་གཅིག་གོ །རགས་པའི་སྐད་ཅིག་མ་བཅུ་དྲུག་ལ་ཐང་ཅིག དེ་སུམ་
ཅུ་ལ་ཡུད་ཙམ། དེ་སུམ་ཅུ་ལ་ཉིན་ཞག་དང་། དེ་སུམ་ཅུ་ལ་ཟླ་བ་གཅིག ཟླ་བ་
438
439



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
བཅུ་གཉིས་ལ་ལོ་གཅིག་གོ །མདོ་སིལ་བུ་ལས། གཅིག གཉིས། གསུམ། བཞི།
ལྔ༑ དྲུག བདུན། བརྒྱད། དགུ། བཅུ་བརྒྱ། སྟོང་། ཁྲི། འབུམ། ས་ཡ། བྱེ་བ།
དུང་ཕྱུར་རྣམས་ཟླ་བོ་མེད་པའི་གྲངས་སོ། །ཟླ་བོ་དང་བཅས་པ་ནི། དུང་ཕྱུར་
བཅུ་ལ་ཐེར་འབུམ་གཅིག་ནས། ཕྲག་ཁྲིག རབ་བཀྲམ། གཏམ། དཀྲིགས།
མི་འཁྲུགས། ཁྱད་འབྱིན། སྤངས་སྟེན། དེད་འདྲེན། མཐའ་སྣང་། རྒྱུ་རིགས།
འོད་མཛེས། དཔང་པོ། ལེགས་འབྱིན། རྟོགས་འགྲོ། འབྱིངས་རྔུལ། རྒྱ་རྟགས།
སྟོབས་འཁོར། བརྡ་ཤེས། རྣམ་འབྱུང་། སྟོབས་མིག་ཙགཞན་དུ་གཅིག་བཅུ་ཞེས་
བགྲངས་ནས་རྗེས་ལ་ཚད་མེད་བཞིའི་མིང་རྣམས་འདྲེན་པའང་ངོ་།)རྣམས་ལ་གྲངས་ ཀྱི་ གནས་
གཞན་དྲུག་ཅུ་ཟེར་རོ། །རྒྱ་ཆེ་རོལ་པར་གོང་ལྟར་བགྲངས་པའི་གྲངས་ཀྱི་
མཐའ་ན་མར་རྡུལ་ཕྲ་རབ་ཀྱི་འཇལ་བ་རྗེས་སུ་སོང་བ་ཞེས་པའི་གྲངས་ཀྱི་མིང་
དང༌། ཕལ་པོ་ཆེ་ནས། གྲངས་ཀྱི་མིང་མི་འདྲ་བ་སྣ་ཚོགས་པའི་མཐར་བརྗོད་
དུ་མེད་པའི་ཡང་བརྗོད་དུ་མེད་པ་ཞེས་བྱ་བ་ཡོད་དེ། དེ་ནི་གངྒཱའི་རླུང་གི་བྱེ་མ་
རྩིས་པའི་གཞི་བྱས་ཀྱང་ཆོད་པར་རུང་ངོ༌། །བསྐལ་པའི་བར་ལ་བརྗོད་ཅིང་
བགྲངས་ཀྱང༌། མཐར་ཐུག་བརྗོད་དུ་མེད་པའོ། །བསྐལ་པ་དྲུག་ནི། བར་གྱི་
བསྐལ་པ་དང༌། ཆགས་པའི་བསྐལ་པ་དང༌། གནས་པའི་དང༌། འཇིག་པའི་
དང་། སྟོང་པའི་དང་། བསྐལ་པ་ཆེན་པོའོ། །བར་བསྐལ་ཞེས་པ་ནི། མི་ལོ་ཐེར་
འབུམ་བཅུ་ལ་ཐེར་འབུམ་ཆེན་པོ་གཅིག་ཡོད་པ་དེ་ནི་འཛམ་བུ་གླིང་པའི་མི་
རྣམས་ཚེ་ལོ་བརྒྱད་ཁྲི་པ་ནས་གཟུང་སྟེ། ཚེ་ལོ་བཅུ་པར་གྱུར་པ་དེ་ལ་བར་
བསྐལ་དང་པོའམ། ཡ་ཐོག་རིང་མོ་ཟེར། བར་བསྐལ་གཅིག་གོ །དེ་རྟིང་དེ་
འདྲ་བ་ཐེངས་བཅོ་བརྒྱད་ལ་བར་གྱི་ཁུག་པ་བཅོ་བརྒྱད་ཟེར་ཞིང་། ཡང་ཚེ་ལོ་
རྒྱ་བོད་ཡིག་ཚང་ཆེན་མོ། ་
བཅུ་པ་ནས། བརྒྱད་ཁྲི་བར་གྱུར་པ་ཐེངས་གཅིག་ལ་བར་བསྐལ་ཐ་མའམ།
མ་ཐོག་རིང་མོའང་ཟེར་ཏེ་དེ་རྣམས་ལ་བར་བསྐལ་ཉི་ཤུ་ཡོད་དོ། །དེ་འདྲ་བའི་
ཉི་ཤུའི་ཡུན་ལ་སྣོད་བཅུད་འཇིགས་པ་དང་། ཉི་ཤུའི་ཡུན་དུ་སྟོང་པ། ཉི་ཤུའི་
ཡུན་དུ་ཆགས་པ། ཉི་ཤུའི་ཡུན་དུ་གནས་པའི་ཕྱིར་རོ། །དེ་ལྟར་བར་བསྐལ་
བརྒྱད་ཅུ་ལ། བསྐལ་པ་ཆེན་པོ་གཅིག་ཟེར། དང་པོར་ཆགས་པ་ལ་བར་བསྐལ་
གཅིག་འགྲོ་བའི་ཚད་ནི། ཐོག་མར་རླུང་གི་དཀྱིལ་འཁོར་བརྩམ་པ་ནས། མཐར་
མནར་མེད་ཀྱི་དམྱལ་བར་སེམས་ཅན་གཅིག་སྐྱེས་པའི་བར་ཡིན་ནོ། །བཅུད་
ཀྱི་སེམས་ཅན་ནི། སྟོང་གསུམ་འདི་མེས་ཞིག་པའི་རྗེས་ལ་འོད་གསལ་གྱི་ལྷ་
ལས་འབབ་སྟེ། འོད་གསལ་གྱི་ལྷ་ཚེ་ཟད་པ་རྣམས་ཚངས་པའི་གཞལ་ཡས་
ཁང་སྟོང་པར་སྐྱེས་པས་ན། འཇིག་རྟེན་གྱི་སྤྱི་མེས་ཚངས་པ་ཞེས་ཟེར་རོ། །དེ་
ནས་ལྷ་གནས་རིམ་པ་བཞིན་མར་བབས་ནས། རྒྱལ་ཆེན་རིགས་བཞི་དང༌།
བྱང་སྒྲ་མི་སྙན། ནུབ་བ་ལོངས་སྤྱོད། ཤར་ལུས་འཕགས་པོ། མཐར་ལྷོ་འཛམ་
བུ་གླིང་དུ་སྐྱེ་ཞིང་། དེ་ཐམས་ཅད་ཀྱང་རྫུས་ཏེ་སྐྱེ་ཞིང་། ཚེ་ལོ་དཔག་ཏུ་མེད་
པ་ཐུབ། གཟུགས་ཁམས་ཀྱི་ལྷ་དང་འདྲ་བར་ཡོད་དོ། །དེ་རྟིང་རིམ་གྱིས་དམན་
ཏེ་འཛམ་གླིང་གི་རྒྱལ་པོ་ལ་སྔ་བ་མང་པོས་བཀུར་བའི་དུས་སུ་མ་བྱིན་པར་
ལེན་པ་སོགས། མི་དགེ་བཅུ་ལ་སྤྱད་པའི་སྐྱོན་གྱིས་ཚེ་དང་བསོད་ནམས་མར་
འགྲིབས་ཏེ། ཚེ་ལོ་བཅུ་བའི་དུས་སུ་མཚོན་གྱི་བསྐལ་པ་ཞག་བདུན་དང༌།
ནད་ཀྱི་བསྐལ་པ་ཞག་བདུན་ཟླ་བ་བདུན་དང་། མུ་གེ་ཐུར་མ་བ་དང་། གབ་
ཚེ་བ་དང༌། རུས་གོང་དཀར་པོ་བ་ལ་སོགས་མུ་གེའི་བསྐལ་པ་ཞག་བདུན། ཟླ་
བ་བདུན། ལོ་བདུན་བྱུང་ནས་མི་ཕལ་ཆེར་ཟད། ལྷག་མ་འགའ་རེ་འདུས་
440
441



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
པ་ཕན་ཚུན་མཐུན་པར་འགྱུར་ཞིང་། ཉ་སྟོང་ཚེས་བརྒྱད་བསྲུང་བ་དང༌། སྲོག་
གཅོད་སྤོང་བ་ལ་སོགས་དགེ་བཅུ་སྤྱོད་པ་ལ་གོམས་པས་ཚེ་དང་བསོད་ནམས་
རིམ་གྱིས་འཕེལ་ནས། ཚེ་ལོ་བརྒྱད་ཁྲི་བར་གྱུར་ཏོ། །དེ་ལྟར་ཡར་འཕེལ་བའི་
དུས་སུ། འཁོར་ལོས་བསྒྱུར་བའི་རྒྱལ་པོ་རྣམས་འབྱུང་སྟེ། ཆོས་ཁྲིམས་ཀྱིས་
སེམས་ཅན་སྐྱོང་ངོ༌། །མར་འགྲིབ་དུས་སུ་ནི་སངས་རྒྱས་རྣམས་འཇིག་རྟེན་དུ་
བྱོན་ནས་འདྲེན་པར་མཛད། རང་རྒྱལ་རྣམས་ནི་འཕེལ་འགྲིབ་གཉིས་ཀའི་
དུས་སུ་བྱོན་ནས་སེམས་ཅན་རྣམས་བསོད་ནམས་བསོག་པའི་ཞིང་དུ་མཛད།
བར་བསྐལ་ཉི་ཤུ་གནས་པའི་རྗེས་སུ། འཇིག་པའི་མགོ་བརྩོམ་པ་ནི། མནར་
མེད་ཀྱི་དམྱལ་བར་གསར་དུ་སྐྱེ་བའི་རྒྱུན་ཆད་ནས་སྟོངས་ཏེ། ཚུལ་འདི་ཉིད་
ཀྱིས་དམྱལ་བ་གོང་མ་དང་། ཡི་དྭགས་དུད་འགྲོ། མི་ཡུལ། ལྷ་མི། ལྷ་གནས་
རྣམས་མས་ཡར་རིམ་པས་སྟོང་པར་འགྱུར་ཏེ། ཚངས་པའི་འཇིག་རྟེན་མན་
སྟོངས་པར་འགྱུར་ཏེ། དེའི་བར་ལ་བར་གྱི་བསྐལ་པ་བཅུ་དགུ་ཐོགས་སོ། །
དེ་ནས། གླིང་བཞིར་ཉི་མ་བདུན་ཤར་ནས། རིམ་པས་སྐམ་སྟེ། བདུན་པ་ལ།
སྣོད་ འདི་མེ་ལྕེ་གཅིག་ཏུ་འབར་ནས་མནར་མེད་ནས་ཚངས་པའི་ གནས་
མན་མེས་འཇིག་གོ །དེ་ལ་བར་བསྐལ་གཅིག་ཐོགས་ཏེ། འཇིག་རྟེན་འཇིག་
པ་ལ་བར་བསྐལ་ཉི་ཤུ་ཐོགས་སོ། །དེ་ནས་སྟོངས་པ་ནི། བར་གྱི་བསྐལ་བ་ཉི་
ཤུའི་བར་ལ་སྟོངས་པ་ཡིན་ནོ། །དེ་ལྟར་འཆགས་པ་དང༌། གནས་པ་དང༌།
འཇིག་པ་དང༌། སྟོངས་པའི་བསྐལ་པ་རྣམས་ལ་བར་གྱི་བསྐལ་པ་བརྒྱད་ཅུ་
ཡོད་དོ། །དེ་དག་ཐམས་ཅད་ལ་ནི་བསྐལ་པ་ཆེན་པོ་ཞེས་བྱའོ། །སྣོད་འཇིག་
པ་དེ་ལ་མེས་འཇིག་པ་དང༌། ཆུས་འཇིག་པ་དང༌། རླུང་གིས་འཇིག་པ་དང་
442
རྒྱ་བོད་ཡིག་ཚང་ཆེན་མོ།
གསུམ་སྟེ། ཐོག་མར་མེས་འཇིག་ཚུལ་གོང་དུ་བཤད་པ་ལྟར་འཇིག་ཅིང༌།
ཡང་ཆར་ཐེངས་རིམ་པ་བདུན་བྱུང་བའི་མཐར་བསམ་གཏན་གཉིས་པ་མན།
ལན་ཚྭ་ཆུ་ནང་དུ་བཞུ་བ་ལྟར་ཆུས་འཇིགས་པར་བྱེད་དེ། ཆུ་དེ་ཡང་རང་ཉིད་
བསྐམ་པར་འགྱུར་རོ། །དེ་ལྟར་མེས་འཇིག་པ་ལན་བདུན་རེའི་རྗེས་ལ། ཆུས་
འཇིག་ཐེངས་རེ་རེ་བྱུང་བའི་ཆུས་ལན་བདུན་ཞིག་པ་དེའི་རྗེས་ལ་ཡང་མེས་
ལན་བདུན་བཏུད་མར་འཇིག་ཅིང་དེའི་རྗེས་ལ་འཆགས་པའི་འཇིག་རྟེན་དེ་ནི།
རླུང་གིས་འཇིག་སྟེ་དེ་དུས་བསམ་གཏན་གསུམ་པ་མན་ཆད་འཇིག་པའི་ཚེ།
རླུང་ ཆེན་ པོས་ རི་ རབ་ ཀྱང་ གཏོར་ལ་ཁད་ བྱེད་ པས་གཞན་རྣམས་ སྨོས་ མི་
དགོས་སོ། །བསམ་གཏན་བཞི་པ་ནི་འབྱུང་བ་གང་གིས་ཀྱང་མི་འཇིག་སྟེ་རང་
སྐྱེ་འཆིའི་དུས་གཞལ་ཡས་ཁང་དང་མཉམ་དུ་འབྱུང་འཇིག་བྱེད་དོ། །བསམ་
གཏན་གསུམ་པ་མན་རླུང་དེས་ཞིག་ཚར་བའི་མཐར། ཕྱོགས་བཅུའི་རླུང་
འདུས་པ་ལ་བརྟེན་ནས་གོང་དུ་བཤད་པ་ལྟར། ཡང་བསྐལ་པ་རིམ་པ་བཞིན་
འཆགས་པ་ཡིན་ནོ། །ཆོས་རྒྱལ་འཕགས་པས་མདོ་རྒྱུད་མཐའ་དག་གི ཁྱད་
པར་འཕགས་པའི་དོན་བསྡུས་བསྟན་བཅོས་མིང་། །ཤེས་བྱ་རབ་གསལ་ཞེས་
གྲགས་ཉི་མ་ཡིས།།བདག་བློའི་གཏི་མུག་བསལ་ཕྱིར་སྣོད་བཅུད་ཀྱི།།འཆགས་
འཇིག་ ཁམས་ གསུམ་ དབྱེ་བ་མདོར་བསྡུས་འདིའི། །དགེ་བས་འགྲོ་རྣམས་
ཀུན་མཁྱེན་མྱུར་ཐོབ་ཤོག། །།
443



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
༈ ཡིག་ཚང་མཁས་པ་དགའ་བྱེད་ཆེན་མོའི་མཛད་བྱང་དང་
སྨོན་ལམ་བཞུགས་སོ། །
སྭ་སྟི། རྒྱལ་བའི་བཀའ་དང་བསྟན་འཛིན་སྐྱེས་བུ་ཡི། །དགོངས་
བཞེད་དང་མཐུན་འཛམ་གླིང་ཤས་ཆེ་བའི། །ལོ་པཎ་མཁས་གྲུབ་ཆོས་རྒྱལ་
རིམ་པ་དང༌། །སྟོབས་ལྡན་རྣམས་ཀྱིས་ཐུབ་བསྟན་རྒྱས་པའི ཐབས། །སྣ་
ཚོགས་སྤེལ་མཛད་རྣམ་ཐར་བསྒྲིགས་པ་ཡི། །ལེགས་བཤད་མཁས་པ་དགའ་
བྱེད་ཡིག་ཚང་འདི། །ཡིག་མཁན་ཤཱཀྱའི་དགེ་བསྙེན་ཤྲཱི་བྷུ་ཏི། །བྷ་དྲའི་(དཔལ་
འབྱོར་བཟང་པོ།།མིང་ཅན་གཡས་རུ་སྟག་ཚང་པས། །ཤིང་ཕོ་སྟག་ལ་སྟག་སྣ་དོང་
རྩེར་བཀོད། །འདི་ཡི་དགེ་བ་རབ་དཀར་དྲི་མེད་དེས། །རྒྱལ་བའི་བསྟན་པ་
ཡུན་རིང་གནས་པ་དང༌། །འགྲོ་ཀུན་བླ་མེད་བྱང་ཆུབ་མྱུར་ཐོབ་ཤོག །སྔོན་
ཆད་བོད་འདིར་མཁས་མང་གིས་བསྡེབས་པའི། །ཡིག་ཚང་ཡིག་ཚོགས་རྒྱས་
པ་མང་མོད་ཀྱི། །དེ་དག་ཀུན་ཀྱང་རིན་ཆེན་གསེར་དང་མཚུངས། །ཚིག་གི་
ནོར་བུ་རྡོག་བཏུས་ཡི་གེའི་འབྲུ། །དག་གསལ་སྲད་བུར་བརྒྱུས་པའི་ཡིག་ཚང་
མཆོག །མདོར་བསྡུས་དོན་གསལ་འཛམ་བུ་ཆུ་བོའི་གསེར། །ཇི་བཞིན་མཁས་
པའི་ཁྱད་ནོར་འདི་འདྲ་དཀོན། །སྐལ་ལྡན་དགའ་སྤྲོ་འཕེལ་བའི་རྒྱུར་གྱུར་
ཅིག །འདི་དོན་མཐོང་ཐོས་དྲན་པའི་སྐྱེ་བོ་ཀུན། །ཆོས་རྒྱལ་ཡོན་མཆོད་རྣམས་
ལ་སེམས་དད་ཅིང་། །སངས་རྒྱས་བསྟན་ལ་མཆོག་ཏུ་མོས་པ་དང༌། །རང་
གཞན་དགེ་ལ་བསྐུལ་བའི་རྒྱུར་གྱུར་ཅིག །མཁས་མང་རྒྱུ་སྐར་དབུས་ན་ཉི་མ་
རྒྱ་བོད་ཡིག་ཚང་ཆེན་མོ།
བཞིན། །གཞན་ཕན་བདེ་སྟོང་འགྱེད་པའི་ཡིག་ཚང་འདིས། །བློ་ངན་རབ་རིབ་
མུན་ནག་ཕྱིར་བསལ་ནས། །བློ་གྲོས་པད་ཚལ་རྒྱས་པའི་རྒྱུར་གྱུར་ཅིག །བློ་
གསལ་ རི་དྭགས་གཙོ་བོ་གདོང་ལྔ་བཞིན། །སྨྲ་བའི་ཕྱོགས་ལ་མི་འཇིགས་
ཡིག་ཚང་འདིས། །ལྟ་ངན་ཝ་སྐྱེས་ཚོགས་རྣམས་ཟིལ་མནན་ནས། །ཕས་རྒོལ་
སྤོབས་པ་འཇོམས་པའི་རྒྱུར་གྱུར་ཅིག །ཟབ་ཡངས་རྒྱ་མཚོའི་ཀློང་ན་བསམ་
འཕེལ་བཞིན། །གང་ལ་ཅི་འདོད་ སྟེར་བའི་ ཡིག་ཚང་འདིས། །བླུན་རྨོངས་
དབུལ་བའི་སྡུག་བསྔལ་ཀུན་བསལ་ནས། །འདོད་རྒུའི་གཏེར་ཁ་འབྱེད་པའི་
རྒྱུར་གྱུར་ཅིག །ནོར་འཚོལ་སྐྱེ་བོའི་ཁྲོད་ན་དེད་དཔོན་བཞིན། །ཐབས་མཁས་
གྲུ་ཆེན་ལྡན་པའི་ཡིག་ཚང་འདིས། །འགྲོ་མང་ཕན་བདེའི་རླུང་གིས་ལེགས་
བསྐྱོད་ནས། །ཐར་པའི་ལམ་མཆོག་སྟོན་པའི་རྒྱུར་གྱུར་ཅིག །འདོད་རྒུའི་བང་
མཛོད་ལེགས་བཤད་རྒྱན་གྱིས་ སྤྲས། །ངོ་མཚར་ གཏམ་ བརྒྱུད་ཕྲེང་བའི་དྲ་
ཕྱེད་འཕྱང་། །སངས་རྒྱས་བྱོན་ཚུལ་ཏོག་གི་ཉེར་མཛེས་པའི། ཁང་བཟངས་
ཀུན་འཇོམས་འདི་ ཡི་ ཕྱོགས་བཞི་རུ། །ད་ལྟའི་སྐབས་ན་བསྟན་པའི་སྲོག་
འཛིན་ཅིང༌། །སྙིགས་དུས་འགྲོ་མགོན་ཆོས་རྒྱལ་རབ་བརྟན་ཅིང་། །རྣམ་ཐར་
ནོར་བུའི་རྒྱལ་མཚན་ཆེར་བཙུགས་ནས། །སྙན་གྲགས་བ་དན་གཡོ་བའི་རྒྱུར་
གྱུར་ཅིག །དགེ་བའི་བསམ་པས་ཕྱོགས་བཅུ་མཐའ་དག་ནས། །ཟབ་བཏུས་
ལེགས་པར་སྒྲིགས་པའི་ཡིག་ཚང་འདིས། །མཁའ་ལྟར་ཁྱབ་ནས་བསྟན་པའི་
བྱ་བ་ཀུན། །བསྒྲུབ་པའི་དམིགས་རྐྱེན་བྱེད་པའི་རྒྱུར་གྱུར་ཅིག །ཕྱོགས་
གཅིག་བསྡུས་ན་འདོད་རྒུའི་གཏེར་མཛོད་དང༌། །སོ་སོར་འཐོར་ནའང་རིན་
ཆེན་རས་མ་བཞིན། །གང་ལྟར་གྱུར་ཀྱང་ཕན་བདེའི་ཡིག་ཚང་འདིས། །འགྲོ་
444
445



བརྩེ་ཆེན་འོད་སྣང་ལས། ས་སྐྱའི་ཆོས་འབྱུང་གཅེས་བསྡུས། ༼༣༽
མང་དགེ་ལ་བསྐུལ་བའི་རྒྱུར་གྱུར་ཅིག །མདོར་ན་བསྟན་དང་འགྲོ་ལ་ཕན་
ཕྱིར་དུ། །ལྷག་བསམ་རྣམ་པར་དག་པས་བཀོད་པ་དང༌། །བསླུ་མེད་དཀོན་
མཆོག་གསུམ་གྱི་བདེན་པའི་མཐུས། །ཇི་ལྟར་སྨོན་པ་ཡིད་བཞིན་འགྲུབ་གྱུར་
ཅིག །སྨྲ་བའི་སེང་གེ་འཇམ་དབྱངས་མགོན་པོའི་སྐུ། །མཚན་དཔེའི་གཟི་འོད་
འཁོར་ཚོགས་སྐུ་ཚེའི་ཚད། །ཞིང་ཁམས་ཕྲིན་ལས་བཟང་པོ་ཅི་འདྲ་བ། །དེ་
འདྲ་ཁོ་ནར་བདག་སོགས་འཇུག་གྱུར་ཅིག །ཕྱོགས་དུས་གནས་སྐབས་ཐམས་
ཅད་དུ། བཀྲ་ཤིས་དང་བདེ་ལེགས་ཆེན་པོའི་དཔལ་གྱིས་ཁྱབ་པར་གྱུར་ཅིག
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་སྨོན་ལམ་ཡོངས་སུ་འགྲུབ་པའི་རྒྱལ་པོ་ལ་ཕྱག་འཚལ་ལོ། །
ཏཏྱ་ཐཱ། ཨོཾ་དྷ་ར་དྷ་ར་བྷན་རེ་སྭཱཧཱ། ཞེས་ལན་ཅིག་བརྗོད་པས། རང་དང་
གཞན་གྱི་དོན་དུ་སྨོན་ལམ་ཅི་བཏབ་པ་ཐམས་ཅད་གདོན་མི་ཟ་བར་འགྲུབ་
པར་འགྱུར་རོ། །ཞེས་མདོ་སྡེ་ནས་གསལ་བར་གསུངས་སོ། །དགེ་བའི་ལས་
གང་བྱས་པའི་རྗེས་སུ། ཨོཾ་སྨ་ར་སྨ་ར་བྷི་མ་ན་ར་ཀ་ར་མཧཱ་ཛམྦྷ་ན་ཧཱུྃ་ཕཊ།
ཅེས་པ་ཚར་བདུན་བཟླས་ན། དགེ་བ་དེ་བྱེ་བ་འཕེལ་བར་ངེས་པ་རྒྱུད་སྡེ་ནས་
གསུངས་སོ།། །། །
སླར་སྨྲས་པ། གཡས་རུ་སྟག་ཚང་དཔལ་འབྱོར་བཟང་པོ་ཡིས། །ཐུགས་བཅུད་
ལས་འོང་འཛམ་གླིང་གསལ་བའི་རྒྱན། །ཡིག་ཚང་མཁས་པ་དགའ་བྱེད་ཞེས་བྱ་བའི། །
རྒྱལ་རབས་སྣ་ཚོགས་བསྡུས་པའི་བསྟན་བཅོས་འདི། །ཡི་གེའི་འདུ་བྱེད་ཀུན་བཟང་
སྟོབས་རྒྱལ་གྱིས། །སྐྱིད་ལ་སྡུག་པའི་འཇིག་རྟེན་མི་ཡུལ་འདིར། །མི་ཟས་ཡུན་རིང་
ཟོས་པའི་རིན་འབབ་ཏུ། །བཞེངས་པའི་དགེ་བས་རྒྱལ་བསྟན་རིན་པོ་ཆེ། །དར་ཞིང་
རྒྱ་བོད་ཡིག་ཚང་ཆེན་མོ།
རྒྱས་ལ་ཡུན་དུ་གནས་པ་དང་། །དཔལ་ལྡན་འབྲུག་པའི་ཆབ་སྲིད་བརྟན་པར་ཤོག །
དེའི་མཐུ་ལས་བདག་སོགས་འགྲོ་བ་ཀུན། །བདེ་སྐྱིད་ལོངས་སྤྱོད་དཔལ་གྱིས་རབ་
འཚོ་ནས། །ཡང་དག་ཆོས་དང་མཇལ་བའི་སྨོན་ལམ་ཞུ། །ཅེས་པའང་ལས་རོགས་
མཆེད་གྲོགས་ཨུ་རྒྱན་བསྟན་འཛིན་ནས་བསྐུལ་བ་བཞིན་ཡི་གེ་འབྲི་པ་པོས་སྨོན་མདུན་
དུ་ཞུས་པའོ། །དེའང་མ་དཔེ་དབུ་མེད་རྙིང་པ་ཡི་གེ་ཧ་ཅང་མ་དག་པ་ཞིག་འདུག་པ་ཅུང་
རེ་བཟོ་བཅོས་བྱས་སྙམ་རེའང༌། ཤེས་ཡོན་གྱིས་མ་ལྕོགས་པའི་ཁར་བཟོ་བཅོས་མ་
རུང་པ་མཁས་པ་མང་པོའི་ཞལ་རྒྱུན་བཞིན་མ་དཔེ་ཇི་བཞིན་དུ་ཆད་མེད་དཔེ་བཤུས་པ་
ལས་བཟོ་བཅོས་སོགས་གང་ཡང་བྱས་མེད་ལ། དེས་ན་མཁས་པ་ཡོངས་ཀྱིས་གཟིགས་
ལམ་དུ་ནོར་འཁྲུལ་མང་པོ་ཡོད་པར་སྲིད་པས། བཟོད་གསོལ་ལྷ་དང་བླ་མའི་ཚོགས་
ལ་བཤགས་པར་བགྱིའོ།། །།
446
447



དཔེ་སྒྲིག་འགན་འཁུར་པ། ཚངས་པོ།
བརྩེ་ཆེན་འོད་སྣང་། （ ༡ - ༧)
ས་སྐྱའི་ཆོས་འབྱུང་གཅེས་བསྡུས།
དེབ་གསུམ་པ། །
ས་སྐྱའི་དཔེ་རྙིང་བསྡུ་སྒྲིག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
པེ་ཅིན་ཀོང་དབྱི་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༠༩ ལོའི་ཟླ་༦པར་པར་གཞི་དང་པོ་བསྒྲིགས།
སྤྱི་ལོ་༢༠༠༩ ལོའི་ཟླ་༦པར་པར་ཐེངས་དང་པོ་བཏབ།
དཔར་གྲངས། ༠༠༠༡-༡༡༠༠
ISBN 978 - 7—80253—135 - 2/B. 70
དེབ་༡ - ༧ལ་རིན་སྒོར། ༡༦༨.༠༠



责任编辑:聪博
图书在版编目(CIP)数据
萨迦文献丛书(第1-7卷)
萨迦文献编委会编
北京:中国藏学出版社,2009.5
ISBN 978-7-80253 - 135-2
I. 萨 …
I,萨 …
,喇嘛教 - 佛教史 - 宗教经典 - 藏语
N.B946.
中国版本图书馆CIP数据核字(2009)第010708号
萨迦文献丛书
(1-7卷)
萨迦文献编委会编
中国藏学出版社出版发行
(北京北四环东路131号)
北京广益印刷有限公司印刷
开本:880x1230毫米1/32 印张:108
2009年6月第1版 2009年6月第1次印刷,
印数:0001-1100册
ISBN 978-7-80253-135-2/B.70
定价(1-7卷): 168.00元
-



的
。



.
ISBN 978-7-80253-135-2
ISBN 978-7-80253-135-2/B.70
定价(1-7卷):168.00 元
9787802531352ll>
.
...
